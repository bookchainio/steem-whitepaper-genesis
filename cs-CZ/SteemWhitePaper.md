# Steem

## Platforma sociálního média s motivací přispěvatelů.

Březen 2016

# Poznámky překladatele

Přeloženo **@valtr** (https://steemit.com/steem/@valtr/kompletni-preklad-steem-white-paper-ke-stazeni-internationalization-of-steem-complete-czech-translation).

# Abstrakt

Steem je blockchainová databáze, která podporuje budování společenství a sociální interakci prostřednictvím odměny kryptoměnou. Steem kombinuje koncept sociálních médií s ponaučením z vývoje kryptoměn a jejich komunit. Důležitým klíčem inspirujícím účast v jakékoliv komunitě, měně nebo ekonomice volného trhu je spravedlivý účetní systém, který spravedlivě a průhledně odráží přínos každého člověka. Steem je první kryptoměna, která se pokouší přesně a transparentně odměnit neomezený počet osob, které *subjektivně* přispívají k jeho komunitě.

# Obsah

<!-- toc -->

# Úvod

Celkově vytvořil obsah generovaný uživateli pro akcionáře společností poskytující sociální média hodnoty v ceně miliard dolarů, například Reddit, Facebook a Twitter. **V roce 2014 Reddit předpokládal, že jejich platforma by se zlepšila, pokud by každý kdo přispěl k reddit.com publikováním příběhu, přidáním komentáře a hlasováním byl odměněn spravedlivým podílem na Reddit, Inc.[^1]**. Steem se zaměřuje na podporu sociálních médií a online komunit tím, že vrací mnoho ze své hodnoty lidem, kteří poskytují cenné příspěvky tak, že je odměňuje kryptoměnou a v tomto procesu vytváří měnu, která je schopna dosáhnout na široký trh včetně lidí, kteří se dosud na kryptoměnném hospodářství nepodíleli.

Nyní některé klíčové principy, které byly použity jako vodítko při navrhování Steemu. Nejdůležitější zásadou je, že každý kdo přispívá k podniku by měl dostávat poměrný podíl vlastnictví, platbu nebo dlužní úpis podniku. Tento princip je stejný princip, který je aplikován na všechny startupech, neboť ty přidělují akcie při založení a během následných kol financování.

Druhou zásadou je, že všechny formy kapitálu jsou stejně hodnotné. To znamená, že ti kteří přispívají svým nedostatkovým časem a pozorností k výrobě a správě obsahu jsou stejně hodnotní jako ti, kteří přispívají svými omezenými peněžními prostředky. To je princip „Sweat equity“[^2] a je to koncept, který předchozí kryptoměny často poskytly sotva více než několika desítkám jedinců.

Třetím principem je, že komunita produkuje výrobky sloužící svým členům. Tento princip je ilustrován úvěrovými a spotřebními družstvy nebo plány na sdílení zdravotní péče, které více slouží členům své komunity než prodávají produkty nebo služby lidem mimo komunitu.

Komunita Steem poskytuje svým členům tyto služby:

1. Zdroj uspořádaných a komentovaných zpráv.
2. Prostředek jak získat vysoce kvalitní odpovědi na personalizované otázky.
3. Stabilní kryptoměnu vázanou na USD.
4. Platby zdarma.
5. Výdělek poskytováním těchto služeb ostatním členům.

Účelná přestavba ekonomických pobídek Steemu má potenciál přinést spravedlivější a otevřenější výsledky pro všechny zúčastněné, než všechna sociální média a kryptoměnné platformy před ním. Tento dokument se bude zabývat stávajícími ekonomickými stimuly a ukáže, jak stimuly Steemu mohou vést k lepším výsledkům pro většinu účastníků.

## Rozeznání přínosu

Steem je od základu projektován tak, aby řešil hlavní překážky přijetí a monetizace ekonomiky založené na sociálním médiu. Naše základní myšlenka je, že ty samé postupy použité k růstu velké sociální platformy mohou být použity k rozvinutí úspěšné kryptoměny. Ekonomická pobídka prostřednictví kryptoměny může dramaticky povzbudit růst sociálního média. Je to synergie mezi kryptoměnou a sociálním médiem která, jak věříme, může dát Steemu silnou výhodu na trhu.

Výzva které čelí Steam je vytvořit takový algoritmus na rozpis individuálního přínosu, který bude většina členů komunity považovat za spravedlivé ocenění subjektivního přínosu každého příspěvku. V ideálním světě by členové komunity spolupracovali při ohodnocení přínosu ostatních a odvození příslušné odměny. Ve skutečném světě musí být algoritmus zkonstruován takovým způsobem, který vylučuje úmyslnou manipulaci za účelem zisku. Jakékoliv rozsáhlé zneužití bodovacího systému by mohlo způsobit ztrátu důvěry členů komunity v to, jak vnímají spravedlivost ekonomického systému.

Existující platformy pracují na principu jeden uživatel, jeden hlas. To vytváří prostředí, kde umístění může být manipulováno pomocí spam útoku a poskytovatelé servisu musejí proaktivně identifikovat a blokovat útočníky. Již byly pokusy o manipulaci algoritmu na Redditu, Facebooku i Twitteru, i když jediná odměna je návštěvnost webu nebo cenzura.

Základní jednotkou účtu na Steem platformě je token (kryptoměnná jednotka) STEEM. Steem pracuje na základě 1 STEEM = 1 hlas. Tímto způsobem jednotlivci, kteří měřeno zůstatkem na jejich účtu přispěli platformě nejvíce, mají největší vliv na to, jak jsou příspěvky oceněny. Navíc Steem umožňuje hlasování členům pouze tím zůstatkem STEEM, který je vázán na účtě na více let(tj. nelze vybrat a prodat). Tím mají členové finanční pobídku hlasovat tak, aby maximalizovali dlouhodobou hodnotu jejich STEEM.

Steem je postaven na relativně jednoduchém konceptu: *každý smysluplný příspěvek komunitě by měl být oceněn za hodnotu, kterou přináší.* Když jsou lidé odměňováni za svoje smysluplné příspěvky, pokračují v práci a komunita roste. Jakákoliv nerovnováha mezi dal a dostal je v komunitě neudržitelná. Nakonec ti kteří dávají se unaví podporou těch co berou a stáhnou se z komunity.

Výzvou je vytvořit systém schopný rozeznat jaké příspěvky jsou potřebné a jejich relativní hodnotu způsobem, který může být použit na neomezený počet lidí.

Vyzkoušený systém na hodnocení a odměňování příspěvků je volný trh. Volný trh můžeme vidět jako jednu komunitu, kde každý obchoduje s každým a odměny jsou distribuovány jako výdělek a prodělek. Tržní systém odměňuje ty kdo poskytují hodnotu ostatním a trestá ty kdo spotřebují více hodnoty, než vytvoří. Volný trh podporuje více různých měn a peníze jsou jednoduše komodita, kterou může každý snadno vyměnit.

Protože volný trh je vyzkoušený systém, je lákavé vytvořit systém volného trhu kde konzumenti obsahu přímo platí producenty obsahu. Nicméně pro tvorbu a správu obsahu jsou přímé platby neefektivní a neživotaschopné. Hodnota většiny obsahu je tak nízká v porovnání s nefinančními náklady (tj. námahou) spojenými s provedením platby, že příspěvek pošle jen málo čtenářů. V případě vynucených plateb by hojnost různých bezplatných alternativ způsobila odchod čtenářů. Bylo již několik pokusů o implementaci mikroplateb autorům, ale žádný se nerozšířil.

Steem je vytvořen tak, aby umožnil efektivní mikroplatby za všechny druhy příspěvků změnou způsobu ekonomického vyrovnání. Čtenáři se již nemusí rozhodovat, zda si přejí nebo nepřejí někoho platit ze své vlastní kapsy. Místo toho mohou hlasovat pro nebo proti obsahu a Steem použije jejich hlasy k výpočtu individuální odměny. To znamená, že uživatelé obdrží známé a široce používané rozhraní a již nečelí nepohodlí a nákladům spojeným s tradiční platformou používající mikroplatby.

Hlasování je pro Steem kriticky důležité, aby mohl přesně rozdělit platby přispěvatelům. Na hlasování je tedy třeba pohlížet jako na důležitý příspěvek, který je hoden odměny sám o sobě. Některé platformy, jako Slashdot, používají meta-moderaci [^3] jako způsob, jak odměnit čestné moderátory. Steem se rozhodl odměňovat ty kdo přispívají nejvíce k celkové propagaci kousku obsahu a odměňovat hlasující proporcionálně ke konečné odměně vyplacené tvůrci obsahu.

Jsou i další formy příspěvků, které Steem uznává a odměňuje s použitím objektivního měřítka. Jsou to: validace transakcí, těžba pomocí proof-of-work, odměny za poskytnutí likvidity a hlášení chybného chování producentů bloků.

# Způsoby jak přispět

Tato sekce nastiňuje ideje za Steemem a odměny pro ty kdo smysluplně a měřitelně přispějí Steem komunitě.

## Kapitálové příspěvky

Jsou dvě věci, které komunita může nabídnout, aby přilákala kapitál: Dluhopis a vlastnictví. Ti kteří kupují vlastnictví vydělávají, když komunita roste ale ztrácejí, když se komunita zmenšuje. Ti kteří kupují dluh mají zaručenu určitou sumu úroků, ale nepodílejí se na ziscích z růstu komunity. Oba druhy kapitálového příspěvku jsou hodnotné pro růst komunity a hodnotu její měny. Navíc jsou zde dva druhy vlastnického podílu: likvidní a vázaný. Vázené vlastnictví znamená dlouhodobý závazek a nemůže být po určité období prodáno.

Síť Steem nazývá tyto různé druhy aktiv Steem (STEEM) Steem Power (SP) a Steem Dollars (SMD).

## Steem (STEEM)

Je základní jednotka účtu na Steem blockchainu. Všechny ostatní jednotky odvozují svou hodnotu od hodnoty STEEM. Obecně řečeno STEEM má být držen pouze po krátkou dobu, kdy je potřeba likvidita. Ten kdo si přeje vstoupit nebo odejít z platformy Steem, musí tak učinit koupí nebo prodejem STEEM. Jakmile STEEM nakoupíte, měli byste jej vyměnit za SP nebo SMD, abyste zmírnili dlouhodobý důsledek emise nových jednotek STEEM.

Zásoba STEEM neustále roste o 100% za rok v důsledku ne-dolarových (SMD) pobídek. Ten kdo drží STEEM bez konverze do SD, ztrácí přibližně 0,19% denně. Zatímco se tato sazba může zdát vysoká, pro transakce které trvají méně než 10 dní je to stále méně než poplatek na kreditní kartě. Navíc denní tvorba nových jednotek je nedůležitá ve srovnání s denní volatilitou.

Ten kdo koupí Bitcoin nebo jinou kryptoměnu a prodá ji za 10 dní může lehce ztratit 3% i více kvůli pohybu cen. Ten kdo koupí Bitcoin a prodá ho ten samý den obvykle zaplatí více než 0,4% jen na poplatcích trhu. Jinými slovy míra inflace je nepodstatná po dobu, kdy STEEM drží běžný uživatel.

Většina inflace je ve skutečnosti spíše jen účetní záležitost, než skutečná redistribuce bohatství. 90% ne-SMD inflace je distribuováno zpět existujícím držitelům STEEM v poměru k STEEM hodnotě zůstatku jejich SP účtu. To z inflace činí spíše split. *(výraz akciového trhu-vydání např. 1 další akcie ke stávající všem držitelům a tím snížení její nominální hodnoty na polovinu). Pouze okolo 10% ne-SMD inflace přerozděluje vlastnictví v síti.

## Steem Power (SP)

Začínající společnosti potřebují dlouhodobý kapitál. Ti kdo investují svoje peníze do začínajících firem očekávají, že budou čekat roky, než budou moci prodat svůj podíl a realizovat zisk. Bez dlouhodobého závazku by se začínající společnost hledající další kapitál formou prodeje dodatečných akcií střetla s konkurencí stávajících akcionářů hledajících odchod ze společnosti. Rozumný investor potřebuje, aby jeho kapitálový vklad přispěl růstu společnosti. To se ale nestane, když je nový kapitál dán těm, kdo odcházejí.

Hodnota dlouhodobého závazku je podstatná, protože umožňuje komunitě dlouhodobé plánování. Dlouhodobý závazek akcionářů je též nutí hlasovat spíše pro dlouhodobý růst, než pro rychlý zisk.

V kryptoměnném prostoru spekulanti přeskakují z měny na měnu dle toho, u které se předpokládá krátkodobý růst. Steem chce vybudovat komunitu, která je většinově vlastněna a zcela kontrolována těmi s dlouhodobým závazkem.

Protože Steem chce podpořit dlouhodobý růst, je pevně dána alokace 9 STEEM držitelům STEEM POWER (SP) za každý 1 STEEM, který se vytvoří pro financování růstu prostřednictvím pobídek za příspěvky. Časem toto povede k poměru hodnoty STEEM na účtech SP vzhledem k celkovém zůstatku STEEM směrem k 9:1. (Zdá se pravděpodobné, že tento poměr bude o něco větší než 9:1 vzhledem k nepřetržitému proměňování nově tištěných STEEM na SP.) Znamená to též, že dlouhodobí držitelé jsou skoro úplně chráněni před inflací použitou na financování růstu.

SP může být konvertován zpátky na STEEM za dva roky přes 104 stejných týdenních plateb. Na 1 SP můžeme nahlížet jako na podíl na celkovém množství vázaných STEEM (STEEM pool). Síť přidává k této zásobě nový STEEM automaticky s každým blokem. Uživatelé mohou kdykoliv konvertovat jejich STEEM na SP v stejném poměru, v jakém je již vázaný STEEM ku SP. Konverze STEEM na SP nesnižuje podíl existujících držitelů SP. Stejně tak pokaždé, když je konvertován SP na STEEM, děje se tak v aktuálním poměru. Každému je garantováno, že bude mít více STEEM v budoucnosti než měl, když poprvé konvertoval ze STEEM na SP.

Zůstatek SP je nepřevoditelný a nedělitelný s výjimkou automatických, opakujících se konverzních požadavků. To znamená, že SP nemůže být jednoduše obchodován na kryptoměnných burzách.

SP je podmínkou pro hlasování pro nebo proti obsahu. To znamená, že SP je přístupový token, který poskytuje svým držitelům exkluzivní práva na platformě Steem.

Konverze ze STEEM na SP se označuje jako Powering up (přidávání síly) zatímco konverze z SP na STEEM se označuje jako Powering down (ubírání síly). Konvertovat své SP na STEEM (Power down) můžete během dvou let, ale konvertovat STEEM na SP (Power up) můžete okamžitě.

## Steem Dollars (SMD)

Stabilita je důležitý rys úspěšných globálních ekonomik. Bez stability by jednotlivci po celém světě neměli nízké kognitivní náklady při své účasti na obchodě a spoření. Protože stabilita je důležitý rys úspěšných ekonomik, Steem Dollars byly zkonstruovány jako pokus vnést stabilitu na světa kryptoměn a jednotlivců používajícím síť Steem.

Steem dolary jsou tvořeny podobným způsobem jako dlužní úpisy typu convertible notes, které se často používají na financování začínajících firem (start up). Ve světe startupů jsou convertible notes instrumenty krátkodobého dluhu, které mohou být přeměněny na vlastnictví v poměru určeném v budoucnosti, typicky během budoucího kola financování. Token založený na blockchainu můžeme považovat za vlastnictví v komunitě, zatímco na dluhopis convertible note můžeme pohlížet jako na dluh denominovaný v jiné komoditě nebo měně. Podmínky dluhopisu convertible note umožňují konverzi do podkladového aktiva z minimální výpovědní dobou a za spravedlivou tržní cenu tohoto aktiva. Vytvoření dolarů konvertovatelných do základní jednotky blockchainu (tokenu STEEM) umožňuje růst síťového efektu blockchainu, zatímco maximalizuje výnos pro držitele tokenu.

Steem dolary jsou označovány symbolem SMD akronymem pro Steem Dollars. Tvorba Steem dolarů vyžaduje kombinaci spolehlivého zdroje cenových dat, pravidel pro prevenci zneužití a likvidity. Poskytování spolehlivého zdroje cenových dat zahrnuje tři faktory: mimimalizaci vlivu chybného zdroje dat, maximalizaci ceny produkce chybného zdroje a minimalizaci důležitosti načasování.

### Minimalizace podvodných zdrojů cen

Držitelé SP volí jednotlivce, kteří publikují ceny. Tito zvolení jedinci pravděpodobně mají důvěru těch, kdo mají zájem na kvalitě tohoto zdroje. Tím, že platí zvoleným jedincům, Steem vytváří tržní konkurenci pro získání práva na tvorbu cenových dat. Čím více jsou producenti dat placeni, tím více mohou ztratit publikováním chybné informace.

Když máme skupinu zvolených, důvěryhodných poskytovatelů cen, skutečná cena použitá pro konverzi může být odvozena od mediánu všech zdrojů cen. V tomto případě, pokud jakákoliv menšina poskytovatelů produkuje data mimo rozsah, tato data mají minimální dopad na medián, zatímco stále mají schopnost ovlivnit jejich renomé.

Dokonce i když jsou všichni poskytovatelé cenových dat čestní je možné, že většina poskytovatelů bude ovlivněna událostmi mimo jejich kontrolu. Síť Steem je postavena tak, aby tolerovala krátkodobé narušení mediánového zdroje cen, zatímco komunita aktivně pracuje na nápravě. Jeden příklad problému, jehož náprava může trvat nějakou dobu, je krátkodobá manipulace trhu. Je těžké a nákladné udržet manipulaci trhu po delší dobu. Jiný příklad by bylo selhání centralizované burzy, nebo narušení dat publikovaných burzou.

Steem vyřazuje krátkodobé fluktuace ceny tím, že používá mediánovou cenu za období jednoho týdne. Mediánová publikovaná cena je počítána každou hodinu.

Pokud narušení zdroje cenových dat trvá méně než polovinu doby pohybujícího se mediánového okna, tak to bude mít na konverzní cenu jen minimální vliv. V případě, že zdroj cen bude chybný, účastníci na síti budou mít příležitost hlasováním vyloučit poskytovatele chybných cen dříve, než chybná data ovlivní skutečnou konverzní cenu. Možná je ještě důležitější, že to dává producentům dat příležitost detekovat a opravit problémy před tím, než začnou ovlivňovat cenu.

S týdenním časovým oknem mají členové komunity tři a půl dne na to reagovat na jakýkoliv problém, který může nastat.

### Zmírnění načasovaných útoků

Účastníci trhu mají rychlejší přístup k informacím, než jak může reagovat blockchainová týdenní mediánová konverzní cena. Tato informace může být použita ku prospěchu obchodníků na úkor komunity. Pokud nastane rychlý vzestup ceny STEEM, obchodníci mohou požadovat konverzi svých SMD za starou, nižší cenu a poté prodat takto obdržený STEEM za novou, vyšší cenu s minimálním rizikem.

Steem toto urovnává tím, že požaduje, aby všechny požadavky na konverzi byly opožděny o týden. To znamená, že ani obchodník, ani blockchain nemá žádnou informační výhodu týkající se ceny v okamžiku, kdy se konverze provádí.

### Minimalizace zneužití konverzí

Kdyby lidé mohli volně konvertovat oběma směry, tak by obchodníci mohli využít konverzních sazeb blockchainu a obchodovat velká množství beze změny ceny. Obchodník, který by viděl velký nárůst ceny, by konvertoval na SMD za tuto vysokou cenu (kdy je to nejriskantnější) a po korekci konvertovat zpět. Steem protokol chrání komunitu před tímto druhem zneužití tak, že dovoluje pouze konverzi ze SMD na STEEM a nikoliv zpět opačným směrem.

Blockchain rozhoduje jak a kdy vytvořit SMD a kdo je obdrží. To udržuje kurz SMD stabilní a odstraňuje možné metody zneužití.

### Likvidita

Jen proto, že SMD může konvertován na STEEM v hodnotě 1 dolaru za spravedlivou cenu a v rozumném čase neznamená, že na něj bude pohlíženo jako na spolehlivou náhradu dolaru. Tyto aktiva vyžadují likviditu na trhu, který zajišťuje nepřetržitou konverzi mezi SMD a STEEM. Opatření, která musel blockchain přijmout k prevenci zneužití, způsobila nižší kvalitu konvertibilních dolarů. Jako kompenzaci za tuto ztrátu kvality blockchain nabízí pevně stanovenou odměnu poskytovatelům likvidity. Zatímco potenciální ztráty z manipulace a zneužití jsou neohraničené, cena za povzbuzení likvidity může být pevně daná.

Poskytovatel likvidity kupuje a prodává SMD a STEEM. Bere na sebe většinu rizika krátkodobého pohybu cen i dlouhodobého rizika vyplývajícího z blockchainem publikované ceny a poskytuje ostatním účastníkům trhu vysoce kvalitní, extrémně likvidní trh na němž mohou obchodovat.

Steem má trh mezi SMD a STEEM zabudovaný přímo v blockchainu. Uživatelé mohou vydělat odměny poskytováním likvidity oběma stranám trhu. K určení pořadí každého uživatele při poskytnutí a spotřebě likvidity používá blockchain jednoduchý algoritmus.

Uživatel se považuje za poskytovatele likvidity, pokud ponechá na trhu otevřený příkaz alespoň po 1 minutu a příkaz je případně vyplněn. Pokud je příkaz stornován před vyplněním, pak uživatel neobdrží kredit za poskytnutí likvidity.

Aby se uživatelé kvalifikovali pro odměnu, musí poskytovat likviditu na obou stranách trhu důsledně a průběžně. Algoritmus výpočtu je:

      Body za likviditu = objem nabídky x objem poptávky
    

Každou hodinu účet s nejvíce body obdrží 1200 STEEM a poté jsou jeho body resetovány na nulu. Účet, který po celý týden nezíská žádné body, je též resetován na 0. To znamená, že ať už poskytnete velkou částku likvidity nebo malou po dlouhý čas, dostanete poměrnou částku odměny. Pokuď je NetBidVolume nebo NetAskVolume negativní předpokládá se, že body jsou 0.

### Udržitelný poměr dluhu k vlastnictví

Pokud na token (STEEM) nahlížíme jako na podíl na vlastnictví v celé zásobě tokenů, tak na dolar konvertibilní za token (STEEM) pohlížíme jako na dluh. Pokud se poměr dluhu k vlastnictví stane příliš vysokým, tak se celá měna stane nestabilní. Konverze dluhu může dramaticky zvýšit zásobu tokenů (STEEM), které jsou obratem prodávány na trhu a stlačují cenu. Následné konverze vyžadují vydání dokonce ještě více tokenů. Pokud by se to nezměnilo, tak systém zkolabuje a za sebou nechá bezcenné vlastnictví podpírající horu dluhů. Čím vyšší je poměr dluhu k vlastnictví, tím noví investoři méně ochotněji vkládají kapitál.

Za každý vytvořený SMD Steem vytvoří STEEM v ceně 19 $ a konvertuje jej na SP. To znamená, že nejvyšší možný poměr dluhu k vlastnictví na stabilním trhu je 1:19 tj. asi okolo 5%. Pokud cena STEEM klesne o 50%, pak poměr může vzrůst na 10%. V případě poklesu ceny STEEM o 88% může dojít k růstu poměru až na 40%. Za předpokladu, že dojde k stabilizaci ceny STEEM, poměr vlastnictví k dluhu se přirozeně vrátí zpět k 5%.

Za myšlenkou udržovat konzervativní poměr dluhu k vlastnictví 5% je to, že i když by se konvertoval a prodal celý dluh, tak by se měl najít dostatek kupců a rozředění vlastictví ostatních držitelů tokenů by zůstalo relativně malé.

Rychlá změna ceny STEEM může dramaticky změnit poměr dluhu k vlastnictví. Procentuální základ použitý k tvorbě STEEM je založen na celkové zásobě včetně STEEM ceny všech vydaných SMD a SP (dle aktuální publikované sazby).

### Úrok

SMD vyplácí úroky. Úroková míra je nastavena těmi samými lidmi kteří publikují ceny, takže se může přizpůsobit tržním podmínkám. Každý dluh sebou nese riziko pro věřitele. Ten kdo drží SMD bez toho, aby si je vyměnil ve skutečnosti půjčuje komunitě hodnotu 1 dolaru. Věří, že někdy v budoucnosti bude někdo ochoten od něho koupit SMD za dolar anebo že budou spekulanti a investoři ochotní koupit STEEM, na který on SMD konvertuje.

Když jsou členové komunity ochotni držet SMD, držitelé STEEM a SP získají pákový efekt. Tento pákový efekt zvyšuje zisky z růstu, přičemž též k růstu přispívá. V případě pádu cen držitelé STEEM utrpí zvýšeným naředěním. Kryptoměnné projekty ukázaly, že zisky z rozšíření členské základny ochotné důvěřovat síti kapitálem nakonec přidaly síti více hodnoty než jakékoliv naředění, které může nastat v případě poklesu.

### Udržitelnost poměru dluhu k vlastnictví

Chytrý čtenář rozpozná, že aktivum omezeného množství které vynáší úrok se může obchodovat výše či níže než podkladové aktivum v závislosti na ostatních příležitostech jak vydělat úrok na tomto aktivu. Když je za aktivum vázané k US dolaru placen vysoký úrok, mnoho lidí bude poptávat omezené množství SMD až přestane být cena rovna 1$. V ekonomice je známý princip zvaný „Nemožná trojice“[^4], který stanoví, že není možno mít zároveň všechny tři následující vlastnosti ve stejný čas:

1. Stabilní kurz
2. Volný pohyb kapitálu
3. Nezávislou monetární politiku

Pokud by poskytovatelé cen STEEM usilovali o to mít nezávislou monetární politiku umožňující tvořit a likvidovat Steem dolary a zároveň měli plnou kontrolu nad úrokovou mírou, potom by narazili na problémy. Nemožná trojice tvrdí, že Steem dolar potřebuje buď omezit pohyb kapitálu, nebo mít nestabilní kurz k $ nebo mít omezenou kontrolu nad úrokovou mírou.

Primární starostí poskytovatelů cen v Steem je udržovat stabilní kurz 1:1 mezi SMD a USD. Kdykoliv je SMD trvale obchodován nad 1$, musí být zastaveny platby úroků. Na trhu kde při 0% úroku je stále požadována prémie (za prodej SMD) můžeme bezpečně tvrdit, že trh je ochoten poskytnou více úvěru, než kolik je na sebe komunita ochotna vzít. Pokud se tak stane a SMD bude ceněn na více než 1 $ je jen málo toho, co může komunita udělat bez účtování záporného úroku.

Pokud je poměr dluhu k vlastnictví pod 10% a SMD se obchoduje za méně než 1$, pak je třeba zvýšit úrokovou míru. To povzbudí více lidí k držbě jejich SMD a podpoří jeho cenu.

Pokud se SMD obchoduje za méně než 1$ a poměr dluhu k vlastnictví je více než 10% tak se musí ceny upravit tak, aby za SMD bylo dáno více STEEM. To zvýší zájem o SMD a zároveň sníží poměr dluhu k vlastnictví a vrátí SMD na paritu s $.

Za předpokladu, že hodnota STEEM roste rychleji než Steem vydává nové SMD, poměr dluhu k vlastnictví by měl zůstat pod cílovým poměrem a nabízený úrok by měl prospívat všem. Pokud zůstává cena sítě stejná nebo klesá, pak jakýkoliv nabízený úrok jen zhoršuje poměr dluhu k vlastnictví.

Platí, že poskytovatelům cen je svěřena zodpovědnost za nastavení monetární politiky tak, aby byla udržena stabilní vazba na USD. Zneužití této moci může způsobit škodu Steemu a tak držitelé SP hlasují pro svědky na které se mohou spolehnout, že nastaví ceny a úrokové míry v souladu s výše popsanými pravidly.

Pokud se poměr dluhu k vlastnictví stane nebezpečně vysokým a účastníci trhu se rozhodnou nevyužívat konverzi, pak by měl být nastaven vyšší kurz, v kterém se STEEM mění za SMD.

Změny v úrokových mírách a jakékoliv příplatky/srážky v kurzu STEEM/SMD by měla být pomalá a uvážlivá odpověď na dlouhodobé průměrné odchylky spíše než pokusy odpovědět na krátkodobé poměry na trhu. Blockchain platí poskytovatelům likvidity za jejich služby při absorbci krátkodobých požadavků.

Věříme, že tato pravidla dají účastníkům trhu jistotu, že ztráta prostředků držených v SMD které byly zakoupeny za 1$ je nepravděpodobná. Zcela očekáváme, že za normálních tržních podmínek bude SMD obchodován v úzkém rozmezí 0,99 až 1,01 $.

## Subjektivní příspěvky

Subjektivní důkaz práce je alternativní přístup k distribuci měny, který vylepšuje plně *objektivní* systém důkazu práce jako je těžba. Použití měny používající *subjektivní* důkaz práce je mnohem širší, než u jakéhokoliv *objektivního* důkazu práce, protože může být použit k vybudování komunity kolem jakéhokoliv konceptu, který má dostatečně definovaný účel. Když jednotlivci přistupují do komunity, kapitálově vstoupí do určité sady názorů a mohou hlasovat, aby posílili komunitní hodnoty a účel.

V důsledku toho jsou kritéria, kterými se řídí ohodnocení práce zcela subjektivní a jejich vymezení je mimo vlastní zdrojový kód. Jedna komunita si může přát odměňovat výtvarníky, jiná básníky a další komiky. Jiné komunity mohou odměňovat charitu nebo pomáhat s rozvojem politických programů.

Hodnota, které měna dosáhne, záleží na zájmu o dosažení vlivu v určité komunitě a na tom, jak trh posoudí možnou velikost komunity. Na rozdíl od předchozích systémů subjektivní důkaz práce umožňuje komunitě kolektivně financovat vývoj čehokoliv, co shledá cenným a umožňuje monetizaci předtím nemonetizovatelného času.

### Distribuce měny

Jsou dvě cesty, jak se lidé mohou angažovat v kryptoměnné komunitě: mohou měnu *nakoupit* nebo za ní mohou *pracovat*. V obou případech měně přidávají na ceně, avšak velká většina lidí má více *volného času* než *volných finančních* prostředků. Představte si úkol zavést měnu v chudé komunitě bez *peněz*, ale se spoustou *času*. Pokud si lidé mohou vydělat peníze prací jeden pro druhého, pak hodnotu zvýší vzájemnou výměnou usnadněnou spravedlivým účetním/měnovým systémem.

Distribuce měny co nejvíce lidem způsobem, který je obecně posuzován jako spravedlivý, je náročný úkol. Úlohy, které mohou být celé posouzeny objektivním počítačovým algoritmem jsou z podstaty omezené a obecně řečeno mají omezené pozitivní externí benefity. V případě těžby jako u Bitcoinu to může vyústit ve výrobu specializovaného hardwaru a také to způsobí, že lidé investují čas do vývoje efektivnějších algoritmů. Může to dokonce pomoci nalézt prvočísla, ale žádná z těchto věcí neposkytuje smysluplnou hodnotu společnosti nebo komunitě držitelů měny. A co je důležitější, tržní síly a úspory z rozsahu produkce vyloučí všechny mimo expertů z účasti na tomto druhu distribuce. Navíc těžba pomocí počítače je jen jiný způsob *nákupu*, protože vyžaduje peníze na platbu za elektřinu nebo vývoj hardware nezbytného na práci.

Aby každý měl rovnou šanci zůčastnit se a vydělat měnu, lidé musí dostat příležitost k práci. Výzva je jak posoudit relativní kvalitu a kvantitu práce, kterou jednotlivci poskytují a udělat to způsobem, který efektivně přiděluje odměny milionům uživatelů. To vyžaduje zavedení rozšiřitelného hlasovacího systému. Obzvláště to vyžaduje, aby právo alokace zdrojů bylo co nejvíce distribuované a decentralizované.

První krok k odměňování miliónů uživatelů je zavázat se k distribuci pevné sumy měny bez ohledu na to, jak mnoho práce je vykonáno a jak uživatelé hlasují. To mění otázku z *Máme zaplatit?* na *Komu máme zaplatit?* a trhu to signalizuje, že peníze jsou distribuovány a jsou vydraženy tomu, kdo nabídne nejvíce *práce*. Je to podobné, jako když Bitcoin nabízí 50 BTC tomu, kdo první nalezne nejtěžší hash. Stejně jako u Bitcoinu musí být práce hotová před výplatou a nic není vyplaceno dopředu na základě slibu provedení práce v budoucnu.

Další krok je odměnit každého, který dělá něco pozitivního, byť jen vzdáleně spojeného s *něčím*. Toho se docílí ohodnocením veškeré udělané práce a distribucí v poměru k její hodnotě. Čím konkurenčnější se trh stane, tím těžší (více práce nebo kvalitnější) bude dosáhnout stejné výplaty.

### Hlasování o rozdělení měny

Předpokládejme, že existuje pevná suma peněz k distribuci a že ti kdo mají dlouhodobý zájem na budoucí hodnotě a použitelnosti měny jsou ti kteří mají rozhodnout o jejím přidělení. Každý (steempower) uživatel přiděluje svoje hlasy tomu, kdo udělal nejlepší práci a na konci dne jsou peníze dostupné pro tento den rozděleny v poměru k hlasům tak, že každý s alespoň jedním kladným hlasem něco dostane.

Tento naivní hlasovací proces vytváří vězeňské dilema, kdy každý jednotlivý hlasující má důvod hlasovat pro sebe na úkor cílů širší komunity. Pokud by každý hlasující „zběhl“ a hlasoval pro sebe, tak by se nedistribuovala žádná měna a měna jako celek by nezískala síťový efekt. Na druhou stranu pokud by to dělal jen jeden hlasující, tak by získal nezasloužený zisk, zatímco by to mělo na celkovou hodnotu měny jen malý vliv.

Pro reorganizaci pobídek a odrazení jednotlivců od hlasování pro sebe musí být peníze distribuovány nelineárním způsobem. Třeba kvadratická funkce v hlasování jako například někdo s dvojnásobkem hlasů než někdo jiný obdrží čtyřnásobnou výplatu a někdo s trojnásobkem hlasů obdrží devítinásobnou výplatu. Jinými slovy odměna je úměrná hlasům nadruhou a ne *hlasům*. To zrcadlí hodnotu síťového efektu který dle Metcalfova zákona[^5] roste s n na druhou \\(n^{2}\\) (počet účastníků).

Za předpokladu, že všichni uživatelé mají stejný podíl, tak ten kdo obdrží jen svoje hlasy získá mnohem méně než ten, kdo obdrží hlasy 100 různých jiných účastníků. To povzbuzuje účastníky pro maximalizaci výplaty ke *spolupráci* na hlasování pro stejné věci. Tento systém také vytváři finanční pobídku k *tajné spolupráci*, kdy všichni hlasují pro jednu věc a pak si mezi sebe rozdělí odměnu rovným dílem.

#### Nekalá soutěž při hlasování

Zatímco spolupráce při distribuci fondů nejlepší odvedené práci je žádoucí cíl, *nekalá soutěž* která podrývá tento cíl musí být minimalizována. Jsou dva druhy *nekalé soutěže*. Ta nejpřímější je, když jeden uživatel prostě koupí větší podíl než ostatní a ta druhá zahrnuje koordinaci spolupráce většího množství menších podílníků. Větší podílníci mohou mít hlasovací sílu sta nebo dokonce tisíce menších podílníků, což znamená, že mají dokonce větší pobídku k „zběhnutí“ hlasováním pro sebe než měli při lineární distribuci.

Bez ohledu na to jak mnoho peněz má jakýkoliv jedinec, je vždy mnoho dalších jedinců s podobným bohatstvím. Dokonce i nejbohatší jednotlivec má málokdy více než další dva nejbohatší dohromady. Navíc ti kdo mají velkou investici v komunitě mohou též nejvíce ztratit pokusem obelstít pro sebe hlasovací systém. Bylo by to, jako kdyby se generální ředitel společnosti rozhodl přestat vyplácet mzdy, aby si mohl přivlastnit všechny zisky. Všichni by odešly pracovat pro ostatní společnosti a podnik by se stal bezcenným. Ředitel by se nestal bohatým, ale zkrachoval by.

Naštěstí každá práce která dostává velkou koncentraci hlasů též získává největší (publicitu). Pomocí součtu *negativních* hlasů je pro mnoho menších podílníků možné zrušit hlasovací sílu nekale soutěžících skupin nebo „zběhlých“ velkých podílníků. Dále velcí podílníci mají více co ztratit, pokud jejich měna klesne v ceně pro zneužití, než mohou získat hlasováním pro sebe. Ve skutečnosti čestní velcí podílníci budou pravděpodobně efektivnější při hlídání podvodů a používání negativního hlasování, než by byli při hlasování o menších příspěvcích.

Použití *negativního* hlasování k odrazení lidí od zneužívání systému násobí *krabí mentalitu* kterou má mnoho lidí když si uvědomí, že jednotlivec profituje na úkor někoho jiného. Zatímco krabí mentalita normálně označuje krátkozraké lidí kteří sráží dobré lidí je to též to, co umožňuje dobrým lidem srazit ty špatné. Jediný problém s krabí mentalitou je, když lidé *chybně věří,* že někdo profituje na úkor někoho jiného.

> #### Příběh vědra plného krabů[^6]
> 
> Muž kráčel po pláži a viděl jiného muže rybařit v příboji a ten za sebou měl vědro. Jak přišel blíž viděl, že vědro na nástrahu je bez víka a plné krabů.
> 
> Řekl "Proč nazakryješ vědro, aby ti kraby neutekli?“.
> 
> „Ty tomu nerozumíš“ odpověděl muž. „Pokud by ve vědru byl jen jeden krab, hned by utekl. Ale pokud je ve vědru mnoho krabů, tak pokud jeden začne šplhat ven, ostatní ho strhnou zpět, aby sdílel jejich osud“
> 
> A tak je to i lidmi. Pokud se jeden snaží dělat něco odlišného, mít lepší známky, zlepšit se, uniknout z jejich společnosti, nebo mít velké sny, ostatní lidé se ho pokusí strhnout zpět, aby sdílel jejich osud.

Eliminace „zneužití“ není možná a neměla by být cílem. Dokonce i ti, kteří se pokoušejí o zneužití systému, stále pracují. Jakákoliv kompenzace, kterou obdrží za jejich úspěšné pokusy zneužití nebo nekalé konkurence je přinejmenším tak cenná pro účely distribuce měny, jako systém použitý tradiční Bitcoinovou těžbou nebo těžbou přes těžařská sdružení. Vše co je potřebné, je zajistit, aby zneužívání nebylo tak rozbujelé, že by by podrylo stimulaci provádět opravdovou práci na podporu komunity a její měny.

Cílem budování komunitní měny je dostat více „krabů do vědra“. Pokud použijeme extrémní opatření k eliminaci všech zneužití, je to jako používat víko na vědru k zabránění útěku několika málo krabů za cenu toho, že ztížíme přidávání nových krabů. Postačuje mít kluzké stěny a nechat ostatním krabům prostor, aby ostatním zabránili utéct.

### Omezená frekvence hlasování

Podstatnou součástí minimalizace zneužití je omezená frekvence hlasování. Jednotlivý uživatel může číst a ocenit pouze určitý počet příspěvků denně. Pokus hlasovat častěji je příznakem automatizace a potencionálního zneužití. Pomocí omezování frekvence hlasování mají podílníci, kteří hlasují častěji menší hodnotu jednotlivého hlasu než ti, kdo hlasují méně častěji. Pokusy rozdělit podíly mezi více účtů též rozdělují vliv a proto neústí v zisk hlasovací síly, ani neobejdou omezení frekvence hlasování.

![](\img_voting_rate_limiting.png)

The charts above shows how a user's voting power decreases every time they vote and then regenerates as time passes without voting. These charts use nominal time unit and could be made to scale to any targeted voting rate. Hlasovací síla rapidně klesá během období nepřetržitého hlasování a poté se pomalu obnovuje.

Aby se určil podíl na odměnách alokovaných danému příspěvku, tak je hlasovací síla násobena SP uživatele.

### Zpožděné výplaty

![](\img_change_voting_period_eg.png)

Pro ještě větší prevenci zneužití všechny výplaty tvoří zpožděný 24 hodinový vážený průměr podílů od doby hlasování. To zajišťuje, že velcí podílníci nemohou sebrat výplaty hlasováním v poslední vteřině předtím, než ostatní hlasující (neboli kraby) mají možnost negovat potenciální zneužití. Jakmile proměhne výplata, tak jsou hlasy resetovány na nulu a proces začne znovu. Čas vypršení hlasovacího období se mění v reakci na nová pozitivní i negativní hlasování.

This chart shows how the voting period expiration changes in response to new positive and negative votes being applied. Nové hlasy prodlužují dobu k výplatě v závislosti na tom, jak jsou silné v porovnání se všemi předešlými hlasy. Around time 40 a large number of new votes were added which extended the voting period by 12 hours, subsequent smaller votes had far less impact on the voting period.

### Distribuce výplat

![](\img_the_new_marketplace.png)

Jedním z hlavních cílů systému odměn Steemu je vytvořit nejlepší diskusi na internetu. Každý den je 10% tržní kapitalizace Steemu rozděleno uživatelům tvořícím obsah, o obsahu hlasujícím a diskutujícím. Při velikosti Bitcoinu by to mohlo být až 1,75 miliónu $ za den rozdělených hlavním přispěvatelům.

Skutečná distribuce bude záviset na způsobu hlasování uživatelů, ale domníváme se, že podstatná většina odměn bude rozdělena mezi nejpopulárnější obsah. Steem přiřazuje výplaty proporcionálně k \\(n^{2}\\) sumy Steem power hlasující pro příspěvek. Jinými slovy příspěvek x by obdržel výplatu úměrnou:

\\(hlasy[x]^{2} / součet(hlasy[0...n]^{2})\\)

Zipfův zákon[^7] je jedno z těch empirických pravidel, které charakterizuje překvapivý rozsah fenoménů reálného světa pozoruhodně dobře. Říká, že pokud seřadíme nějaký velký soubor podle velikosti nebo oblíbenosti, druhý prvek v souboru bude okolo poloviny velikosti prvního, třetí bude okolo třetiny velikosti prvního atd. Obecně prvek na pozici k bude měřit okolo 1/k toho prvního.

Pokud vezmeme popularitu jako hrubé měřítko ceny, pak hodnota každé jednotlivé položky je daná Zipfovým zákonem. To jest pokud máme milión položek, pak nejpopulárnějších 100 přispěje k celkové hodnotě 1/3, dalších 10 000 další třetinou a zbylých 989 900 poslední třetinou. Hodnota kolekce n položek je úměrná log(n).

Dopad tohoto hlasování a distribuce výplat je nabídka velkých odměn za dobrý obsah, zatímco jsou stále odměňování menší hráči za jejich dlouhodobé přispívání.

Ekonomický efekt je podobný loterii, v které lidé přeceňují svojí pravděpodobnost obdržení hlasů a tak udělají více práce, než je očekávaná hodnota jejich odměny a tak maximalizují celkové množství práce při službě komunitě. Skutečnost, že každý „něco vyhraje“ spoléhá na tu samou psychologii, kterou používají kasina aby lidé pokračovali ve hře. Jinými slovy, malé odměny pomáhají utvrdit myšlenku, že je možno získat velkou odměnu.

#### Odměňování výchozího příspěvku

Dobrá diskuse vyžaduje odpovědi na příspěvky. Když někomu odpovíte, dostane 50% odměny kterou obdržíte v tomto vláknu. Toto pravidlo se aplikuje až do hloubky 6 úrovně. Nastartování velké diskuse výrazně odměňuje autora mateřského příspěvku.

Selhání při správném umístění vašeho příspěvku v diskusi je dobrý způsob jak být penalizován (downvoted).

Tato struktura pobídek motivuje lidi přispívat tak, aby motivovali k příspěvkům ostatní. Povzbuzuje lidi klást dobré otázky tak, že ostatní mohou poskytnout cenné odpovědi.

### Výplaty

Když příspěvek obdrží výplatu, tak je to ve formě 50% SMD a 50% SP. Steem Power dá uživateli zvýšenou hlasovací a transakční sílu, zatímco Steem Dollar dává uživateli okamžitou výhodu stabilní měny. Jak jsme již podrobně vysvětlili, jak SP tak SMD jsou určeny k povzbuzení dlouhodobé držby spíše než pro okamžitý prodej.

# Algoritmus shody

Shoda je proces, kterým komunita dojde k obecně uznanému jednoznačnému názoru na konkrétní informaci. Je mnoho algoritmů, které si společnost vyvinula pro dosažení shody o tom, co kdo vlastní. Každá vláda na světě je jednoduchý algoritmus shody prostřednictvím kterého se obyvatelstvo podřizuje určité sadě pravidel uchované v ústavě. Vlády ustavují soudy, soudce a poroty k interpretaci subjektivních faktů a vynesení konečného rozhodnutí. Lidé se po většinu času řídí těmito rozhodnutími, i když byly chybné.

Algoritmus používaný kryptoměnami poskytuje lepší cestu k dosažení shody. Kryptograficky podepsané svědectví od jednotlivců je nahráno do veřejného protokolu, který stanoví absolutní celkové pořadí událostí. Deterministický počítačový algoritmus může poté zpracovat tyto záznamy a odvodit obecně přijímaný závěr. Dokud členové komunity souhlasí s algoritmem zpracování, výsledek algoritmu je směrodatný.

První úvaha je rozhodnutí o tom, jaké svědectví je přípustné pro zápis do veřejného protokolu. Systém by měl být navržen pro minimalizaci případné censury. Censura ve veřejném protokolu je podobná tomu bránit někomu hlasovat ve volbách. V obou případech je jedinci zabráněno ovlivnit celkový konsenzus.

## Shoda v Steemu

Koncepčně je algoritmus shody přijatý Steemem podobný algoritmu shody přijatého obchodními společnostmi po celém světě. Lidé se zájmem o budoucí hodnotu Steemu (tj. držitelé SP) hlasují při výběru jednotlivců zodpovědných za vnášení záznamů do veřejného protokolu. Váha hlasu je úměrná SP jednotlivce.

Ve světě kryptoměn je veřejný protokol všeobecně nazýván *blockchain*. *Blok* je skupina podepsaných transakcí.

V Steem probíhá produkce bloků v kolech. V každém kole se vybere 21 svědků k vytvoření a podepsání bloku transakcí. 19 z těchto svědků je vybráno hlasováním, 1 je vybrán dle počítačového proof-of-work (důkaz práce) a 1 je vybrán z těch svědků, kteří nejsou v prvních 19 dle počtu hlasů. Těch 21 svědků je v každém kole promícháno, aby se zabránilo tomu, že jeden svědek bude trvale ignorovat bloky vytvořené tím samým svědkem v řadě před ním.

Tento systém je projektován tak, aby poskytl nejvyšší spolehlivost, zatímco by zajistil, aby každý měl možnost spolupracovat na produkci bloků bez ohledu na to, zda je dost populární na to, aby byl zvolen. Jsou tři možnosti jak překonat cenzorství 19 nejvýše zvolených svědků: trpělivě čekat v řadě s ostatními kteří nejsou v prvních 19, koupit dostatek výpočetního výkonu k vyřešení proof-of-work rychleji než ostatní nebo koupit více SP k vylepšení hlasovací síly. Obecně řečeno censorství je pro zvoleného svědka dobrá cesta ke ztrátě jeho práce a proto je nepravděpodobné, že by se to v síti Steem stalo opravdovým problémem.

Protože aktivní svědci jsou známi dopředu, Steem je schopný naplánovat práci svědků tak, aby produkovali bloky každé 3 vteřiny. Svědci synchronizují svojí produkci bloků přes NTP protokol. Variace tohoto algoritmu je používána sítí BitShares již přes rok a tam se osvědčila jako spolehlivá.

## Těžba v Steemu

Tradiční blockchainy založené na důkazu práce kombinují produkci bloků s vyřešením důkazu práce. Protože proces vyřešení důkazu práce zabere nepředvídatelný čas, výsledkem je nepředvídatelný čas produkce bloků. Steem usiluje o konzistentní a spolehlivou produkci bloků každé 3 vteřiny s téměř nulovým potentiálem pro rozvětvení blockchainu.

Aby toho dosáhl tak Steem odděluje produkci bloků od vyřešení důkazu práce. Když těžař vyřeší důkaz práce pro Steem, vyšle transakci obsahující tuto práci. Svědek následující v pořadí zařadí transakci do blockchainu. Když je transakce zahrnuta, těžař je zařazen do fronty těžařů naplánovaných na produkci bloku. V každém kole je vybrán jeden těžař z řady čekajících a zařazen do sady aktivních svědků. Těžař je zaplacen, když vyprodukuje blok v čase, na který je naplánován.

Obtížnost důkazu práce se zdvojnásobuje pokaždé, když délka fronty vzroste 4x. Protože v každém kole je z řady vybrán jeden těžař a každé kolo trvá 21 \* 3 = 64 vteřin, obtížnost se automaticky sníží pokud není důkaz práce nalezen v méně než 21 \* 3 \* 4 = 252 vteřinách.

### Pro vytěžení odměny je nutná Steem Power

Po prvním měsíci jsou Steem těžaři placeni v Steem Power (SP). SP lze vyměnit jen v dva roky trvajícím procesu nazvaném “powering down”. To znamená, že těžaři musí čekat dlouhou dobu mnoha měsíců než přes power down obdrží dostatečné odměny za těžbu, aby uhradili cenu elektřiny a počítačového výkonu. Proces powering down odrazuje od tvorby těžebních poolů, protože provozovatel poolu by musel rozprostřít výplaty na celá léta.

Výsledkem placení těžebních odměn v SP je zamezení použití dnešních cen na určení výdělečnosti těžby. Jen málo lidí odhadne cenu v budoucnosti. To znamená, že obtížnost těžby bude určena těmi, kdo odhadují budoucí cenu nejvýše. Těžaři bez dlohodobého zájmu v platformě budou odrazováni od konkurence. To znamená, že rychlý prodej výdělků z těžby je méně pravděpodobný, protože výdělky budou přibývat těm, kdo věří v platformu dlouhodobě.

### Algoritmus těžby

Těžební algoritmus přijatý Steemem vyžaduje, aby těžař měl přístup k soukromému klíči účtu, na který bude dostávat odměny. Tento požadavek má několik důležitých souvislostí. Zaprvé to podporuje optimalizaci eliptické křivky algoritmu ověřování podpisu potřebného v Steemu. Zadruhé to ztěžuje založení těžebních poolů, protože provozovatel poolu by musel sdílet kontrolu nad výdělky se všemi těmi „anonymními“ těžaři. Zatřetí to ztěžuje použití botnetů, protože provozovatel botnetu by musel distribuovat svoje soukromé klíče na všechny infikované počítače.

Tento pseudokód popisuje, jak kalkulována hodnota hashe důkazu práce:

    Let H    = Head Block ID
    Let H2   = SHA256(H + NONCE)
    Let PRI  = Producer Private Key
    Let PUB  = Producer Public Key
    Let S    = SIGN(PRI, SHA256(H))
    Let K    = RECOVER_PUBLIC_KEY(H2, S)
    Let POW  = SHA256(K)
    

### Odolný botnetům

Mnohé kryptoměny založené na důkazu práce skončili jako těžené botnety. Botnet je kolekce tisíců nebo miliónů počítačů infikovaných hackery. Tito hackeři kradou vypočetní zdroje a elektřinu infikovaných počítačů na těžbu kryptoměn.

Steem má mnoho vlastností, které zabraňují těmto zlodějům výpočetní síly vydělávat. Operátoři botnetů jsou podnikatelé hledající výdělek a obvykle prodávají svoje nakradené zdroje nejvyšší nabídce. To znamená, že ti kdo používají botnet platí za výpočetní sílu stejně, jako když někdo používá Amazon EC2. Požadavek na dlouhodobé držení Steemu znamená, že kapitál utracený na nákup zdrojů botnetu bude vázán na dlouhou dobu, během které je operátor vystaven cenové volatilitě.

Jiný důvod, který brání operátorů botnetů ve výdělku, je požadavek na distribuci soukromých klíčů všem infikovaným počítačům. Pokud by byl odhalen byť jeden infikovaný počítač, operátor by mohl ztratit všechny svoje kryptomince.

Poslední omezení je závislost na latenci. Mnoho botnetů tvoří infikované počítače se slabým internetovým připojením a tato slabá internetová propojení dramaticky snižují efektivitu vypočetních zdrojů.

Pro operátory botnetů by mělo být výdělečnější a méně rizikové použít své zdroje na jiné aktivity než těžbu Steemu.

### Odolný těžebním poolům

Těžaři mají celkem 3 vteřiny na obdržení bloku, vyřešení důkazu práce a odevzdání transakce výrobci příštího bloku. Většina tohoto času bude tvořena síťovou latencí, což znamená, že pro těžaře je kritické dobré spojení do sítě, aby svoje výpočetní zdroje využili co nejefektivněji.

Kvůli neustále se měnícímu přednímu bloku a latenci sítě přidává předávání dat pro těžbu určitého bloku účastníkům poolu další lateci sítě a podstatně redukuje efektivitu těžby v poolu.

# Eliminace transakčních poplatků

Steem šel daleko v odměňování lidí za jejich příspěvky síti. Bylo by tedy kontraproduktivní to otočit a zpoplatňovat účastníky za každý kontakt s komunitou.

Prevence spamu v současné blockchainové technologii závisí na poplatcích. Tyto poplatky za mikrotransakce trpí všemi známými problémy a zabraňují použití blockchainu pro trasakce s nízkou cenou. Skutečně decentralizované aplikace musí nabídnou uživatelům vznik bezplatných transakcí, pokud si přejí soutěžit s jejich centralizovanými alternativami. Tento manuál popisuje přístup použitý Steemem k eliminaci potřeby poplatků a tím umožnění širokého rozsahu dříve neudržitelných decentralizovaných aplikací.

## Problém s poplatky

Blockchainy jsou decentralizované sítě, kde všechny transakce jsou vysílány všem účastníkům. Každou chvíli je vytvořen blok, který zahrnuje nějaké nebo všechny nevyřízené transakce. Všechny blockchainy musí najít preventivní řešení, jak zabránit uživatelům se zlými úmysly spotřebovat celou dostupnou kapacitu sítě bezcennými transakcemi. Tyto bezcenné transakce mohou zabránit ostatním hodnotným transakcím v uskutečnění a tak zcela zničit síť.

Až dosud je řešení přijaté většinou blockchainů účtování minimálního transakčního poplatku. Poplatek v ceně jen několika centů je dost k tomu, aby útok na síť učinil drahým a nevýdělečným. Zatímco tento přístup řeší problém spamu, zavádí nové problémy. Představte si řešení problému emailového spamu zavedením malého poplatku za každý email. Nikdo by email nepoužíval.

### Mikroplatby nefungují

Základní problém s účtováním poplatků je, že mikroplatby nefungují a to obzvláště pro málo ceněné uživatelské akce. Když je za každou transakci účtován poplatek, limituje to druhy transakcí, které může decentralizovaná síť vykonávat. Bez ohledu na to, jak racionální je požadavek na nezbytnost poplatků, uživatelé stejně nesnášejí neustálé zpoplatňování za vše, co činí.

Představte si, že by nám webová stránka kterou denně používáme účtovala poplatek pokaždé, když změníme heslo našeho účtu. Uživatelé očekávají, že některé věci jsou bezplatné. Požadovat po uživatelích aby se rozhodli, jestli určitý úkon stojí za malý poplatek, způsobí odpor, který způsobí odchod uživatelů.

> Transakce nemůže stát tolik, aby požadovala učinit rozhodnutí, ale tak málo, aby rozhodnutí bylo automatické. Každé rozhodnutí o nákupu je spojeno s určitou dávkou obav bez ohledu na velikost a je odvozeno nikoliv od použitého rozhraní nebo nutného času, ale od samotného aktu rozhodování.  
> Mikroplatby stejně jako všechny platby vyžadují srovnání: „ Má toto množství X cenu tohoto množství Y?“ Tímto faktem je vytvořen minimální mentální transakční poplatek, který nemůže být optimalizován na nulu. Jediná transakce, kterou je schopen uživatel schválit bez přemýšlení je taková, která ho nic nestojí, což vlastně není transakce.
> 
> *- Clay Shirky[^8]*

Ve světě finančních plateb jsou malé poplatky akceptovatelné, protože hodnota transakce je extrémně vysoká ve srovnání s účtovaným poplatkem a kupec již učinil rozhodnutí koupit. Svět potenciálních blockchainových aplikací je mnohem větší než jen finanční platby a zahrnuje mnoho nezbytných transakcí, u kterých jsou poplatky uživatelům prostě nepřijatelné.

Systémy jako BitShares, Nxt, Ripple, Counter Party a Stellar dovolují uživatelům zadat limitní objednávky na blockchainu a za to účtují uživatelům malý poplatek. Později, pokud chce uživatel zrušit svůj pokyn, je účtován další poplatek. Systémy jako Ethereum přivedly mikroplatby na zcela novou úroveň: poplatek za kalkulaci. Všechny tyto systémy mají potíže s přilákáním nových mainstreamových uživatelů z toho samého důvodu, který by měla decentralizovaná vyhledávací aplikace při lákání uživatelů Google, pokud by za každé vyhledání účtovala malý poplatek. Nezáleží na tom, jak je služba dobrá, lidé očekávají, že určité věci jsou bezplatné. To je pravda dokonce i když uživatel nakonec zaplatí více jiným způsobem.

### Poplatky jsou bariéry vstupu

Jakékoliv poplatky tvoří zábranu vstupu novým uživatelům. Než někdo může experimentovat s Ethereum, tak si musí pořídit nějaké tokeny ETH. Kdokoliv, kdo si přeje postavit decentralizovanou aplikaci na Ethereum, tak musí přenést tyto náklady na zákazníky. Nákup kryptoměny není jednoduchý úkol a málokdy má smysl pro sumu menší než 10 USD. To znamená, že nový uživatel, který si přeje vyzkoušet novou decentralizovanou aplikaci musí být nejdříve přesvědčen k tomu, aby vydal 10 USD.

### Změna poplatků

Časem musí síť upravit poplatky. Může to být kvůli růstu ceny tokenu nebo prudkému nárůstu objemu. Uživatelé mají rádi předvídatelné poplatky a garantované služby. Protože není možné dynamicky upravovat poplatky během období vysokého provozu, výsledkem je špatná uživatelská zkušenost.

### Spam útoky

Centralizovaná webová stránka se brání spamu omezením rychlosti a nějakou formou identifikace. Dokonce i něco tak jednoduchého jako reCAPTCHA[^9] je dostatečné pro omezení tvorby falešných účtů. Pokud někdo svůj účet zneužívá, tak centralizované webové stránky mohou blokovat tento účet.

V decentralizovaném systému není přímá cesta, jak zakázat uživatele, ani centralizovaný poskytovatel schopný použít reCAPTCHA a vynutit omezení přístupu jednotlivých účtů. Ve skutečnosti neschopnost cenzury uživatelů je hlavní prodejní argument blockchainové technologie.

### Plná rezerva vs částečná rezerva

Podívejme se na blockchain jako na poskytovatele internetu, který vlastní všechny kabely ve městě a má určité maximální množství šířky pásma, které může poskytnou v jakémkoliv okamžiku. Lidé žijící v městě si mohou koupit akcie této firmy a na oplátku mohou užívat část dostupné šířky pásma.

Poskytovatel má dvě možnosti. Provozovat systém plné rezervy nebo systém částečné rezervy. Podle systému plné rezervy každý uživatel může používat pouze tu část maximální šířky pásma, které odpovídá jeho akciovému podílu. Protože ne každý užívá internet v tu samou dobu, tak městská síť bude citelně nevyužitá.

Podle systému částečných rezerv může každý individuální uživatel využít větší šířku pásma, než na jakou má právo, kdykoliv do té doby, než každý užívá internet v tu samou dobu. Problém s provozováním systému částečných rezerv je, že dojde k zahlcení, kdykoliv chce příliš mnoho lidí použít internet ve stejnou dobu. Poskytovatel potřebuje způsob, jak upřednostňovat přístup k šířce pásma během období zahlcení. V nejextrémnějším případě plně zahlcená síť se musí převést na systém plných rezerv. Výzva je stanovit správný poměr částečných rezerv.

## Šíře pásma místo mikroplatebních kanálů

Řešením problémů s mikroplatbami je implementace *dynamických částečných rezerv*. Podle tohoto modelu blockchain automaticky upraví poměr rezervy sítě během doby zahlcení. Blockchain nastaví cílové využití, které ponechá dostatek prostoru pro prudký krátkodobý nárůst požadavků. Kdykoliv je nárůst trvalý, blockchain zredukuje maximální šířku pásma na akcii. Když špička pomine a je k dispozici volná kapacita, blockchain může pomalu zvýšit šířku pásma na akcii.

Šíře pásma používaná jednotlivým uživatelem by měla být měřena po vhodně dlouhou dobu, aby umožnila tomuto uživateli posunout použití v čase. Uživatelé mají tendenci se přihlásit, dělat mnoho věcí najednou a pak se odhlásit. To znamená, že jejich šíře pásma po krátkou dobu se jeví mnohem vyšší, než když je posuzována za delší období. Pokud je časové okno roztaženo příliš daleko, tak se poměr rezervy neupraví dostatečně rychle, aby odpovídal na krátkodobé špičky. Pokud je časové okno příliš krátké, tak sdružené využití bude mít příliš velký dopad na normální uživatele.

Dle našeho předpokladu by mělo být dostačující měřit průměrné týdenní využití šířky pásma uživateli. Pokaždé, když uživatel podepíše transakci, je tato transakce zahrnuta do jeho individuálního klouzavého průměru. Pokaždé, když uživatelův klouzavý průměr přesáhne současný limit sítě, je jeho transakce zpožděna, dokud jeho průměr neklesne pod limit.

### Vzorové použití

Nechť B je rovno uživatelově průměrné šířce pásma v čase T. Nechť W je rovno počtu vteřin za týden a nechť N je rovno velikosti nové transakce, která se objeví S vteřin po T. S touto informací blockchain může vypočíst novou průměrnou šíři pásma pro uživatele jako:

    Bnew = MIN(0,B * (W - S) / W) + N * S / W
    Tnew = T + S
    

Každý uživatel má právo na průměrnou týdenní šíři pásma:

    Let U = počet uživatelových SP
    Let S = celkové množství SP
    Let R = současný poměr rezervy mezi 1 a Rmax
    Let C = maximální velikost bloku nastavená svědky
    Let L = celkový počet bloků za týden
    Let M = C * L * R
    Alokace = M * U / S
    

Uživatel bude mít právo na průměrnou šířku pásma M \* U / S. Kdykoliv by transakce způsobila, že uživatelův průměr vzroste nad tento práh, nebude schopen provést transakci, dokud neuplyne dost času na snížení tohoto průměru.

Síť může zvýšit poměr rezervy, kdykoliv bloky využijí méně než polovinu kapacity sítě a snížit, když využijí více než polovinu. Algoritmus použitý k nastavení R je nastaven na rychlou reakci k snížení poměru rezervy, když je špička poptávky, zatímco pomalu zvyšuje poměr rezervy v době malé poptávky.

Minimální poměr rezervy je 1 a maximální poměr rezervy by měl být spočten tak, aby zabránil malým podílníkům použít celou dostupnou šíři pásma. Pokud nikdo dostupnou šíři pásma nevyužívá, pak poměr rezervy může růst až dokud uživatel s pouze 1 satoshi měny je schopen provést transakci v každém jednotlivém bloku.

### Případová studie: Bitcoin

K porozumění, jak by tento algoritmus pracoval v Bitcoinu, je nezbytné odhadnout rozumnou hodnotu rezervního poměru R, založeného na současném využití. Pokud vezmeme celkovou zásobu 15 miliónů BTC a denní objem transakcí 400 tisíc BTC[^10], můžeme odvodit minimální poměr rezerv pro Bitcoin 38. Za použití rovnice můžeme kalkulovat týdenní šířku pásma (v bytech) na jeden BTC:

    Let C = 1MB = 1024 * 1024
    Let L = 1008 (bloky za týden)
    Let R = 38
    Let S = 14000000 BTC (celková zásoba mínus Satoshiho nepohyblivé mince)
    Let U = 1 BTC
    CLR/S = 2869 bytů za týden nebo okolo 5 transakcí/týden na jeden BTC
    

Vzhledem k tomu, že R=38 je dolní hranice poměru rezerv, CLR/S je dolní hranice povolené šíře pásma. Tato jednoduchá případová studie tvrdí, že uživatel bude potřebovat přinejmenším 0,20 BTC (přes 80 USD v době psaní) aby provedl 1 transakci za týden. Avšak to je volná horní hranice odvozená od předpokladu, že všechny BTC jsou stejně mobilní. To není tento případ. Uživatel s tucty nebo stovkami BTC neprovádí nezbytně tucty nebo stovky transakcí za týden! Ony „zbylé“ transakce, které uživatel „měl“ udělat zvyšují poměr rezerv a tak umožňují jejich nevyužitou šíři pásma „recyklovat“ malým uživatelům.

Všechny tyto odhady jsou konzervativní horní hranice, který předpokládají, že mince a jejich využití je distribuováno relativně plochým způsobem. Realita je, že intenzivní uživatelé jako burzy mají mnohem vyšší poměr užití na minci než ostatní uživatelé, což zpětně znamená, že skutečný minimální požadovaný zůstatek je mnohem menší.

#### Dopad kapacity

Kapacita blockchainu není nezbytně omezená. Je zcela v technologických možnostech internetové infrastruktury zvýšit velikost Bitcoinového bloku na 10 MB, což na oplátku zredukuje minimální požadovaný zůstatek 10x. Zatímco v současnosti Bitcoin podporuje 3 transakce za vteřinu, alternativní implementace jsou schopny přes 1000 transakcí za vteřinu. To zvyšuje naši konzervativní horní hranici na 0,0006 BTC nebo 0,25 USD, což znamená, že zůstatek 0,25 USD je dostatečný pro jednu transakci týdně (a pravděpodobně více, protože horní hranice je hodně volná).

#### Maximální počet unikátních uživatelů

Můžeme použít podobný vzorec na výpočet maximálního množství unikátních uživatelů, kterým síť může umožnit 1 transakci za týden: B\*W/T. T je průměrná velikost transakce. To znamená, že Bitcoin může podporovat okolo 2 miliónů unikátních uživatelů s jednou transakcí týdně za přepokladu, že mají stejný zůstatek.

#### Srovnání s poplatky

Za předpokladu, že uživatel s 25 USD hodnoty BTC udělá jednu transakci týdně a pokaždé zaplatí 0,04 centu poplatek, tak na poplatcích dá přes 2 USD ročně. Uživatel by na svých 25 USD musel vydělat 8% ročně, jen aby měl na poplatky. Je šance, že uživatelé by svoje peníze drželi na blokchainu stejně, takže uživatel s BTC v ceně 25 dolarů právě ušetřil 2 USD ročně přijetím systému založeného na šířce pásma místo systému poplatků. S pouze 175 USD by mohl provést transakci každý den a ušetřit 14 USD ročně.

### Vytvoření účtu

Systém Steemu založený na účtech s veřejnými zůstatky zjednodušuje zavedení algoritmu omezení šíře pásma. Jakýkoliv účet se zůstatkem pod minimem požadovaným pro jednu transakci týdně by nebyl schopen provést transakci. To předpokládá, že všechny nové účty by měly být profinancovány alespoň minimálním zůstatkem. To zároveň znamená, že uživatelé kteří si přejí provádět malé transakce tak mohou činit, pokud mají větší zůstatek a účet používají opakovaně.

U účtů s malým zůstatkem založených v době nízkého používání je možné, že se stanou nedostupnými, pokud stoupne využití sítě. Fondy mohou být kdykoliv obnoveny převedením většího zůstatku na tento účet.

Aby se udržela obstojná uživatelská zkušenost s minimem zamrzlých účtů, tak všechny nové účty musí být založeny se zůstatkem 10x větším, než je potřeba pro jednu transakci týdně. Takto, i když poptávka stoupne 10x, účet zůstane funkční.

Jakýkoliv počáteční zůstatek na účtu by měl pocházet od uživatele zakládajícího účet a ne tvorbou tokenů, aby se zabránilo potenciálním spam útokům.

### Opodstatněnost minimálních zůstatků

Přístup nutící uživatele udržovat minimální zůstatek vyplývá přirozeně z hodnoty uživatele[^11]. Kdokoliv kdo podniká zná, že každý jednotlivý uživatel má podstatnou cenu. Podniky utratí něco mezi 30 až 200 USD za získání uživatele. Někdy platí uživatelům přímo, jindy platí za inzerci a jindy jsou zase nakupovány celé podniky jen pro svoji uživatelskou základnu. Po té co společnost získá uživatele, tak mu často dává řadu *služeb zadarmo*, jen aby si ho udržela dostatečně dlouho, než na něm vydělá jiným způsobem.

Ripple používá minimální zůstatek[^12], který roste s využíváním účtu a požaduje, aby byly nové účty zafinancovány alespoň minimálním zůstatkem. V současnosti je tento minimální zůstatek okolo 0,15 USD což je více než náš odhad 0,10 USD, který by umožňoval někomu provést alespoň jednu transakci za týden zdarma.

Blockchain může vynutit minimální hodnotu na uživatele jednoduchým procesem požadujícím minimální zůstatek. Jakýkoliv podnik, který si přeje přivést nového uživatele na blockchain, může předplatit tento uživatelský účet minimálním zůstatkem, který mu umožní provádět transakce. Požadavek na relativně vysoký poplatek 1 USD k založení nového uživatele bude přirozeně nutit kohokoliv nabízejícího účty zdarma kontrolovat kvalitu a jedinečnost každého účtu před jeho registrací na blockchainu.

Vyžadování minimálního zůstatku je ve skutečnosti to samé, jako nutit uživatele platit poplatky z úroků, které mohli vydělat na jejich zůstatku. Minimální zůstatek je jednoduše zůstatek potřebný k získání dostatečného úroku pro platbu poplatku v relativně krátké době.

Naštěstí může být požadovaný zůstatek tak nízký jako 1 dolar a to je něco, co mohou uživatelé pochopit a ocenit. Cena ztraceného úroku nezpůsobuje kognitivní náklady mikropoplatku a je pro uživatele mnohem přijatelnější.

Steem použitý k přeplacení účtu je v novém účtu převeden na Steem Power.

### Úprava poměru rezerv

Omezování šíře pásma vyžaduje, že síť upravuje poměr rezerv dostatečně rychle, aby zmírnila dopad útoků pokoušejících se zaplavit síť. Předpokládejme, že útočník má velký zůstatek, řekněme 1% dostupných tokenů. Pokud též předpokládáme, že síť cílí na 50% využití, pak nepřetržitý útok by měl tohoto uživatele omezit na 25% kapacity sítě za předpokladu, že kdokoliv další též používá 25% této kapacity. Řečeno jinými slovy, největší jednotlivý uživatel by neměl být nikdy schopen spotřebovat více než 50% cílové kapacity, pokud nevlastní více než 50% Steem power.

Použijme počáteční poměr rezer 200x. Z důvodu částečných rezerv to znamená, že někdo držící 1% tokenů má právo požadovat transakce dosahující 2 násobku maximální velikosti bloku. Za účelem sražení využití sítě útočníkem na 25% by poměr rezerv musel klesnout na 25x. To by způsobilo růst minimálního požadovaného zůstatku pro 1 transakci týdně 8x.

Blockchain může nastavit takovou dobu odezvy, že jakýkoliv trvalý růst použití by měl být snížen na cílovou kapacitu během krátké doby (řekněme 30 vteřin). Útočník pokoušející se spamovat síť by neměl být schopen narušit službu pro normální uživatele na více než jednu minutu.

Zatímco omezení poměru rezerv musí být rychlé a nelineární jako protiopatření vůči zneužití sítě, růst poměru rezerv by měl být pomalý a lineární. Pokud by byla síť upravena v obou směrech během pouhých 30 vteřin, tak by ji útočník mohl rozkmitat. Příval transakcí může být zkorigován během 30 vteřin a poté trvá návrat na původní hodnoty hodinu. U tohoto modelu může útočník zaplavit síť na 30 vteřin za hodinu čili na méně než 1% času.

Musí existovat pomalý trvalý tlak na poměr rezer směrem nahoru, kdykoliv je využití sítě pod 50%, až dokud síť nedosáhne maximálního poměru rezer. Maximální poměr rezerv určuje minimální požadovaný podíl pro zaplavení sítě v krátkých návalech.

Uživatel z méně než CELKEM\_TOKENŮ / (2 \* POMĚR\_REZERV) nebude schopen vytvořit dostatek transakcí k vyplnění dokonce i jediného bloku. S poměrem rezerv 200x to znamená, že jakýkoliv uživatel s méně než 0,25% měny nemůže vytvořit dostatek transakcí ke zpoždění služby pro kohokoliv.

### Účinnost ve srovnání s poplatky

Abychom srovnali účinnost omezení frekvence vůči poplatkům, tak musíme uvážit, jak tyto dva systémy reagují na úmyslné zaplavení sítě útočníkem. U Bitcoinu útočník s 10 000 USD může rozvrátit službu na celý den tím, že vyplní každý jednotlivý blok. Ten samý útočník v systému dynamických částečných rezerz nebude schopen rozvrátit službu byť na jediný blok.

Pokud budeme uvažovat o extrémnějším případu a předpokládat, že útočník drží 1% všech tokenů, tak předpokládáme útočníka s 60 milióny USD. Takový útočník může zablokovat službu Bitcoinového blokchainu na 16 let, pokud těžaři nezvýší poplatky nebo kapacitu. Dokonce i když zvýšíme poplatky na 15 USD za transakci, tak útočník stále může zaplavovat síť po 16 dnů.

Pod systémem omezování frekvence ten kdo drží 1% všech tokenů s úmyslem zaplavovat síť, dosáhne svého cíle na méně než 30 vteřin.

### Pronájem vs Nákup vs Sdílení času

Když někdo vlastní dům, očekává právo užívat ten dům zdarma. Pokud skupina lidí koupí dům dohromady, pak každý očekává právo užívat dům v poměru k jeho procentuálnímu vlastnictví toho domu. Blokchain založený na poplatcích je jako pronajímat si dům od jeho vlastníků, zatímco omezování frekvence je jako sdílení času mezi vlastníky.

Pokud je dům vlastněn více lidmi, pak se tito jednotlivci musí rozhodnout, jak si přejí rozdělit užívání domu. Někdo kdo vlastní 50% domu, ale užívá ho jen jeden víkend v roce, může očekávat platby od těch, kdo využijí jím uvolněný čas. To je úvaha systému založeného na poplatcích.

Na druhé straně ten, kdo vlastní 50% domu spekuluje na růst zájmu o využití domu v budoucnu a že bude schopen prodat svůj podíl za víc. Jakýkoliv vlastník, který vlastní větší část domu než užívá, se stává nemovitostním spekulantem. S tímto přístupem spíše než výběr nájmu očekávají zhodnocení.

Cena podílu se odvozuje od toho, jak mnoho času může potenciálně poskytnout uživateli. Vlastnit 1% domu a dostat 1 víkend v roce je nejmenší cena podílu. Ovšem pokud polovina podílníků nevyužije svůj víkend, pak hodnota sdíleného času vzroste na 2 víkendy ročně. Pokud se tito neaktivní uživatelé místo toho rozhodnou pronajmout jejich nevyužitý čas, pak spadne zpět na 1 víkend ročně. Pokud by se tato nevyužívaná období prodala lidem, kteří by je využili, pak by hodnota podílu klesla o 50%. Pokud není cena placená za pronájem větší než pokles ceny podílu, pak se majitelé podílu dopouštějí chybné ekonomické kalkulace.

Dle toho lze logicky předpokládat, že systém založený na poplatcích bude buď nákladnější pro uživatele nebo méně výdělečný pro jejich kolektivní vlastníky. Jednotlivec může vydělat pronájmem jeho malého podílu na čase užívání, ale pouze na úkor ostatních majitelů podílů. Výsledkem je, že klesající cena podílu je sdílena všemi majiteli, zatímco výdělek obdrží jediný uživatel, který se rozhodl svůj podíl pronajmout.

Z toho můžeme odvodit, že blockchain slouží nejlépe, když vůbec nepoužívá uživatelské poplatky. Pokud by byly účtovány poplatky jako alternativa k omezování frekvence, pak by to měl být ekvivalent nákupu dostatečného podílu sdílení času a závazek držet ho dost dlouho na to, aby bylo jednou získáno právo jeho použití.

Jinými slovy, transakční poplatek by měl být roven minimálnímu zůstatku účtu a na konci týdne by měl být refundován. Předpokládejme, že minimální zůstatek účtu je 1 USD a umožňuje provést 1 transakci za týden. Pokud si někdo se zůstatkem 1 USD přeje provést 5 transakcí najednou, tak bude muset zvýšit svůj zůstatek na 5 USD na týden buď před, nebo po svých transakcích.

Teoreticky by se mohl vytvořit trh, kde by si uživatelé mohli půjčit požadovaný podíl. Prakticky je však pro uživatele mnohem jednodušší koupit a prodat podíly nezbytné k dosažení jejich požadované uživatelské rychlosti. Jinými slovy cena dohodnutí mikropůjček je větší než cena udržování zůstatku vyhovujícího vašemu maximálnímu týdennímu využití.

Decentralizované omezování počtu transakcí může umožnit nové typy decentralizovaných aplikací, které nebyly možné, když každé použití aplikace vyžadovalo mikroplatbu. Tento nový model dává vývojářům aplikací schopnost rozhodnout zda a kdy zpoplatnit svým uživatelům transakce.

# Výkon a rozšiřitelnost

Síť Steem je postavena na Graphene, té samé technologii která pohání BitShares. Graphene veřejně předvedl na testovací síti trvalý výkon přes 1000 transakcí za vteřinu. Graphene je snadno rozšiřitelný na 10 000 i více transakcí za vteřinu relativně přímočarými vylepšeními v serverové kapacitě a komunikačních protokolech.

## Rozsah Redditu

Steem je schopen obsluhovat větší uživatelskou bázi než Reddit. V roce 2015 měl Reddit 8,7 miliónu uživatelů s průměrně 23 komentáři za vteřinu[^13] a průměrně 83 komentáři na uživatele ročně. Bylo tam 73 miliónů příspěvků nejvyšší úrovně s průměrně 2 novými příspěvky za vteřinu. Měl 7 miliard hlasování, což je průměrná frekvence hlasování 220 hlasů za vteřinu. Pokud by tedy Reddit pracoval na blockchainu, tak by potřeboval průměrně 250 transakcí za vteřinu.

Aby dosáhl této v oboru nejvyšší výkonnosti, Steem se poučil ze zkušeností burzy LMAX[^14], která je schopna provést 6 miliónů transakcí za vteřinu. Tyto zkušenosti zahrnují tyto následující klíčové body:

1. Udržujte vše v paměti.
2. Udržujte základní obchodní logiku v jednom vlákně.
3. Udržujte kryptografické operace (haše a podpisy) mimo základní obchodní logiku.
4. Rozdělte validaci do state-dependent a state-independent kontrol.
5. Použijte objektově orientovaný datový model.

Dodržováním těchto jednoduchých pravidel je Steem schopný zpracovávat 100.000 transakcí za sekundu bez jakéhokoliv významného úsilí věnovaného optimalizaci.

Udržovat vše v paměti je stále více životaschopné, vzhledem k nedávnému uvedení Intel [^15] technologie Optane™. Pro běžné hardware by mělo být možné obsluhovat všechnu obchodní logiku spojenou se Steemem v jednom vlákně se všemi příspěvky drženými pro rychlou indexaci v paměti. Dokonce i Google drží svůj index celého internetu v RAM. Použití blockchainové technologie činí replikaci databáze na mnoho počítačů triviální a brání ztrátě dat. Jakmile technologie Optane™převládne, RAM se stane ještě rychlejší, zatímco získá trvalost záznamu. Jinými slovy Steem je projektován pro architekturu budoucnosti a jako rozšiřitelný.

# Alokace & zásoba

Síť Steem začne se zásobou měny 0 a alokuje Steem přes důkaz práce s frekvencí přibližně 40 Steem za minutu těžařům, s dalšími 40 Steem za minutu vytvořenými pro fond odměn za tvorbu a správu obsahu (dohromady 80 za minutu). Poté začne síť odměňovat uživatele, kteří konvertovali na SP. Od tohoto bodu Steem roste frekvencí přibližně 800 Steem za minutu v důsledku kombinovaného účinku různých odměn za přínos:

**Odměny za přínos:**

- Odměna za hlasování: 1 Steem za blok nebo 3.875% za rok, podle toho co je více
- Odměna za tvorbu obsahu: 1 Steem za blok nebo 3.875% za rok, podle toho co je více
- Odměna za produkci bloku: 1 Steem za blok nebo 0,750% za rok, podle toho co je více
- Odměna za začlenění POW před blokem 864 000; 1 Steem za blok (21 Steem za kolo)
- Odměna za začlenění POW po bloku 864 000; 0.0476 Steem za blok (1 Steem za kolo) nebo 0,750% za rok, podle toho co je více.
- Odměna za likviditu: 1 Steem za blok (1200 Steem za hodinu) nebo 0,750% za rok, podle toho co je více

**Odměny Steem Power:**

- Odměna za Steem Power: Za každý Steem vytvořený pro výše uvedené odměny je rozděleno 9 Steem mezi držitele Steem Power.

**SMD operace:**

- Odměny SMD: Procento hodnoty SMD je vytvořeno podle roční úrokové míry nastavené svědky a vyplaceno držitelům SMD
- Následování kurzu: Suma Steem, za kterou mohou být vyměny všechny existující SMD, se mění v závislosti na změnách kurzu. Tato změna znamená likvidaci („spálení“) Steem, když hodnota Steem (měřena interním kurzem trhu) roste a tvorba Steem, když hodnota Steem (měřena interním kurzem trhu) klesá.

Toto procentuální omezení účinně zajišťuje, že pobídkové odměny se časem nestanou bezvýznamně nízké, což je zamýšleno jako prevence špičky v růstu mnoha ostatních blockchainů, kdy počáteční rychlý růst živený vysokými pobídkami pro ranné uživatele je následován prodlužovanou stagnací, jak průběžně klesající pobídky klesnou pod úroveň nezbytnou k přesvědčení nových uživatelů ke vstupu.

The overall effect of these percentage constants on allocation and supply is that the (approximately) 800 STEEM per minute rate remains in effect for some time (i.e. units of STEEM), but drops in percentage terms (i.e., 800 STEEM is a smaller and smaller fraction of the total supply as the total supply grows larger and larger). Celkový efekt těchto procentuálních konstant na alokaci a zásobu je, že sazba (přibližně) 800 Steem za minutu je v platnosti po nějakou dobu (tj. jednotek Steem), ale klesá v procentuálním měřítku (tj. 800 Steem je menší a menší část celkové zásoby, jak se celková zásoba stává větší a větší). Když rozdílné individuální součásti tvořící sazbu 800 Steem za minutu dosáhnou svých procenty stanovených limitů, každý limit zastaví pokles svého podílu na sazbě. To naopak znamená, že dlouhodobě nominální sazba vzroste z 800 Steem za minutu na hodnotu (v čase různou, na zásobě závislou) potřebnou k udržení tempa konstantního ročního růstu 10% na příspěvkové pobídky a konstantního ročního tempa růstu 100% na kombinovaný účinek příspěvkových pobídek a odměn Power Steem. Celkový výsledek je zdvojnásobení zásoby Steem každý rok (ale jak je popsáno dále, pokud většina uživatelů promění Steem na Steem Power tak většina dvojnásobku je ve skutečnosti „split“ a to nepřevádí vlastnictví).

Celkový pohled na zásobu je komplikován vlivem SMD operací, které mohou vyústit v rozsáhlou tvorbu nebo likvidaci Steem přes udaný interní kurz a SMD odměny, jak bylo uvedeno v SMD sekci. Existují i další komplikace menšího rozsahu, jako nevyzvednuté odměny (např. odměny za promeškanou tvorbu bloku), šum v důsledku štěstí těžařů při produkci POW a následek změn v délce fronty těžařů v důsledku změny celkové výpočetní náročnosti haspower) sítě.

## Dopad sazby tvorby tokenů

Na první pohled se může zdát 100% roční růst zásoby Steem hyper-inflační a neudržitelný. Ti kdo se řídí Kvantitativní teorií peněz[^16] dokonce mohou dojít k závěru, že Steem musí klesat přibližně o 5,6% měsíčně. Z nespočetných příkladů skutečného světa víme, že množství peněz nemá přímý a okamžitý dopad na jejich hodnotu, ačkoliv to zajisté hraje roli.

Protože 90% vytvořeného Steem je distribuováno držitelům SP, tak výsledek je podobný jako každoroční split 2:1 spíše než opravdová inflace. Celková sazba výdajů používaných na odměny přispěvatelům je okolo 10% tržní kapitalizace ročně, což je sazba dost pod tou, kterou Bitcoin udržoval po prvních 7 let své existence.

Vytvoření nového STEEM k platbě pobídek určité skupině uživatelů má negativní vliv na procentuální podíl ostatních uživatelů na celkové zásobě Steem. Pokud je přesně 90% zásoby STEEM drženo v SP, tak negativní efekt příspěvkových pobídek na držitele SP je přesně vyvážen pozitivním efektem pobídek držitelům SP. Držitelé SP dostanou více STEEM (v nominální hodnotě), ale jejich procentuální podíl v blokchainu (tj. podíl na celkové zásobě) je nezměněn. Pokud je drženo ve formě SP méně (více) STEEM než 90% zásoby STEEM, pak tyto dva vlivy míří v opačném směru, ale pozitivní(negativní) efekt se stává silnějším a součet těchto dvou vlivů má tendeci stáhnout SP zůstatek k 90%. Tento „tah“ neznamené, že hodnota SP se musí držet na 90% dlouhou dobu, protože příjemci pobídek budou (a v některých případech musí) proměňovat svůj STEEM na SP, což znamená, že „tah“ k 90% není jediná síla působící na procento STEEM zásoby držené jako SP.

Od srpna 2008 do ledna 2009 US peněžní zásoba[^17] vzrostla z $871 na $1,737 miliard, o více než 100% a pak pokračovala v růstu tempem 20% ročně po dalších 6 let. Jinými slovy U.S. peněžní zásoba vzrostla 4,59x v méně než 7 letech. Během té doby hodnota dolaru vzhledem k zboží a službám klesla méně než o 10% dle vládního indexu cen [^18]. Tento příklad z reálného světa ukazuje, že zásoba je jen jednou součástí ceny.

Cena digitální komodity jako STEEM je hnána jak zásobou, tak poptávkou. Pokud je nový STEEM alokován těm, kdo jej drží dlouhodobě, pak nárůst v zásobě je kompenzován odpovídajícím zájmem držet jej. Dopad této změny v zásobě je odložen do budoucna, až se dlouhodobý držitel rozhodne prodat. Prodejní tlak je poté rozložen na dva roky.

Když se dlouhodobý držitel rozhodne vystoupit, zásoba STEEM na trhu vzroste a stlačí cenu dolu. Protiváhou tohoto sestupného tlaku je, když se nový dlouhodobý držitel rozhodne koupit STEEM a konvertovat ho zpět na SP. Z toho můžeme odvodit, že cena bude ovlivňována hlavně změnou v zájmu o dlouhodobé držení STEEM.

Z tohoto 100% ročního vzrůstu virtuální zásoby STEEM je 5% ve formě Steem Dollars (SMD). SMD představuje závazek vytvořit v budoucnosti STEEM v hodnotě dolaru a nemá vliv na dnešní zásobu STEEM na trhu. Změna poměru dluh-vlastnictví může ovlivnit vnímání ceny STEEM, ale není přímo napojena na pokles ceny STEEM. Pokud časem cena STEEM vzroste, pak množství STEEM, které má být v budoucnu vytvořeno bude menší a s tím související „inflace“ nikdy nenastane.

Celkové „útraty“ Steemu pro financování obsahu, hlasování, těžby a odměny za likviditu dosahují pouze 10% ročně nebo 1,2% za měsíc. Ten samý transfer majetku by mohl být realizován bez jakékoliv změně v zásobě STEEM zavedením negativní úrokové míry na likvidní STEEM okolo 10% měsíčně. Nebo jinak, zavedením 3% poplatků (podobně jako kreditní karty) na každý převod, při převodu 1% všeho STEEM každý den. Bitcoinová síť převede 400 000 BTC denně[^19] z 15,5 miliónu (2,5% denně).

Smysl likvidního STEEM je usnadnit změny ve vlastnictví mezi dlouhodobými držiteli. Je to tato změna vlastnictví, kterou síť „daní“ aby financovala růst. Skoro úplně se lze vyhnout této dani za převod tím, že automaticky prodáme STEEM za SMD každý týden, jak síť konvertuje SP zpět na STEEM. Celková doba držení STEEM bude tak krátká, že dopad změny zásoby STEEM bude vedle volatility a ostatních poplatků trhu nevýznamný.

### Dopad sazby tvorby tokenů větší než devadesát procent

1 května 2016 bylo přes 98,48% všeho STEEM konvertováno na SP. To demonstruje, že zájem o dlouhodobé držení dominuje. V tomto prostředí jsou jak likvidní STEEM tak SP zředěny pro financování odměn.

Po první dva roky života Bitcoinu měla síť trvalou roční inflaci[^20] 100%. Za prvních 5 let to bylo přes 30% a za prvních 8 let přes 10%. Dle nástroje pro předběžný odhad budoucí inflace zahrnuté v zdrojovém kódu Steem, dosáhne Steem okamžitou roční inflaci přibližně 12% jen po 1 roce (bez zahrnutí vlivu SMD operací).

### Účetnictví ve Steemu

Růst zásoby STEEM je v podstatě jen účetní pojem stvořený přáním vyhnout se účtování negativní úrokové míry na likvidní STEEM. Negativní úroková míra by zkomplikovala život burzám, které by musely upravovat zůstatky uživatelů kvůli negativní míře výnosu STEEM drženého v depozitu. Přesné zrcadlení logiky blockchainu by bylo náchylné k chybám a komplikovalo by integraci a adopci. Proto se Steem rozhodl nikdy neúčtovat poplatky žádnému účtu a místo toho zvýšit zásobu. Tím dosáhne podobného ekonomického výsledku, aniž by nutil každého příjemce STEEM depozitů implementovat negativní úrokovou sazbu v jejich vlastním interním systému.

Vedlejší důsledek zvyšování zásoby je, že síť bude požadovat stále rostoucí úrovně přesnosti svého účetnictví. Počet bitů nutných k reprezentaci typického účtu bude růst průměrně 1,3 x za rok. Bude trvat jen 10 let než se čísla nevejdou do 53 bitové přesnosti podporované JavaScriptem nebo 64 bitové přesnosti CPU. Časem rozsah těchto čísel roste mimo lidský rozměr a chápání, navíc ty nejméně významné bity mají tak malou ekonomickou hodnotu, že jsou bezvýznamné.

Aby kompenzovala stále rostoucí přesnost, provede síť Steem „reverzní split“ 10:1 každý 32,000,000 blok (okolo 3 let). V tomto okamžiku jsou všechny zůstatky STEEM vyděleny 10 a všechny ceny vynásobeny 10. Aby zohlednili tento „reverzní split“ budou muset kryptoměnné burzy okolo tohoto času zastavit obchodování a aktualizovat zůstatky účtů a cenovou historii, než obnoví obchodování.

Všechny zaokrouhlovací chyby budou ve prospěch sítě. Každý zůstatek může ztratit kvůli zaokrouhlování až 0,0009 STEEM, ale tato suma STEEM by měla být ekonomicky nevýznamná. Všichni držitelé SP dohromady ztratí nejvíce 0,0009 STEEM.

# Síla Steemu (SP)

Steem uznává, že cena všech přispění uživatelů (články a hlasy) je větší, než součet jednotlivých částí. Jednotlivý komentář nemá téměř žádnou cenu, ale milióny ohodnocených článků mají hodnotu mnoha miliónů (nebo možná miliard) dolarů. Jednotlivý hlas má malou vypovídací cenu, ale miliardy hlasů jsou velmi účinné hodnocení. Obsah bez moderování má omezenou cenu. Pokud by obsah Internetu byl bez vzájemných vazeb, Google by měl problém vyprodukovat užitečné výsledky vyhledávání. Jsou to odkazy mezi informacemi, které jim dávají podstatnou hodnotu.

Protože každý z toho má užitek, každý by měl platit. Jinými slovy, žádný jednotlivec by za nic neměl platit, ale místo toho by měl být placen za vše, co dělá a co vnáší hodnotu do Steemu. Vše co potřebujeme zjistit je, které uživatelské příspěvky přinášejí hodnotu sociální sítě a které nikoliv.

Uživatelé Redditu dohromady hlasují 220 x za vteřinu a udělají 23 článků za vteřinu. Reddit je ceněn mezi $500 milióny[^21] a $4 miliardami[^22], což znamená, že každý hlas a příspěvek má cenu mezi $0,06 a $0,50 za předpokladu, že hodnota Redditu je většinou v rámci loňského rozsahu aktivity. Dalo by se argumentovat, že většina z hodnoty Redditu je v důsledku současných diskusí, které se vyskytly během uplynulého týdne, což by dramaticky zvýšilo hodnotu nových aktivit. Lidé jdou tam, kde jsou ostatní lidé dnes, ne kde byly loni.

## Žádné mikroplatby, volitelně spropitné

Existující pokusy o integraci kryptoměny do sociálních médií se soustředily na umožnění plateb jednoho uživatele druhému. Mnoho služeb se pokoušelo zavést mikroplatby. Teoreticky pokud učiníme mikroplatby snadnými, tak je bude používat více než dost lidí. Jiné služby se pokusily přinutit lidí platit, aby propagovali svůj obsah nebo podpořili umístění svého článku v žebříčku. Další se pokusili vybudovat malé předpovědní trhy na to, kolik mikroplateb článek obdrží.

Všechny tyto přístupy se scvrkly na mikroplatby. Rozdíl byl jen v tom, kdo tu mikroplatbu provádí. Všechny trpěly nedostatečným zaujetím lidí provádějících mikroplatby. Při hledání toho, jak stimulovat produkci obsahu, se podnikatelé tak soustředili na to, kdo má platit, že nepostřehli zřejmou realitu: každý má prospěch z činnosti každého, takže by měl platit každý nebo nikdo, podle toho, jak na to hledíte.

Steem obchází mikroplatby úplně, protože když uživatel hlasuje pro článek, je to komunita, která platí účet. Ta samá suma bude utracena ať už uživatel hlasuje pro příspěvek nebo ne a prostředky nepocházejí od hlasujícího.

Mentální námaha spojená s ekonomickým rozhodnutím je pro účast většiny lidí překážkou.

> *Každodenně již čelíme mnoha možnostem výběru s ohledem na to, kam se online připojit v této digitální éře informační exploze a každé dodatečné rozhodování, které musíme učinit, přidá nejistotě a obavám, kterým čelíme. Podporovatelé mikroplateb věří, že zjednodušená implementace může minimalizovat rušivost mikroplateb a zlepšit uživatelskou zkušenost, ale jejich argument jen tvoří dvojí standardy pro rozhodovací proces. Transakce nemůže být současně být tak cenná, aby opravňovala rozhodnutí a tak málo cenná, aby rozhodnutí bylo automatické. **Jediné transakce, které uživatel může odsouhlasit bez přemýšlení, jsou takové, které ho nic nestojí.** Takže jakákoliv mikrotransakce s pozitivní hodnotou bude zahrnovat mentální náklady spojené s vyžadovaným rozhodnutím. Kromě toho mentální transakční náklady ve skutečnosti vzrostou pod určitou prahovou hodnotu, což je jev, který uvádí mikroplatby do ještě větší nevýhody. Například je snadné myslet na to, že dnešní výtisk novin stojí $1, ale čtenáři čelí větším obtížím a obavám při rozhodování o ceně jednotlivého článku nebo slova. Takové dilema by se jen násobilo a zhoršovalo, pokud by celý online obsah byl rozdělen na jednotlivé složky a individuálně ceněn mikroplatebním systémem.*
> 
> *- Micropayments: A Viable Business Model [^23]*

Pod Steemem jdou tvůrcům obsahu mikroplatby, ale neplatí to hlasující. Místo toho je cena odměny hrazena přes nové tokeny. Kdokoliv může přistoupit do systému, hlasovat pro platbu někomu a poté opustit systém s více penězi než začal (za předpokladu, že tržní ocenění Steem zůstane stejné). Jinými slovy řešení mikroplateb poskytované Steemem dává uživatelskou zkušenost podobnou mnoha široce používaným webům, které mají uživatelsky moderovaný obsah.

Navíc Steem platí lidi za vymyšlení toho, komu zaplatit! Tento způsob myšlení je revoluční.

## Hodnota je v odkazech

Internet by ztratil velkou většinu své hodnoty, kdyby byly odstraněny všechny odkazy mezi obsahem. Jsou to vztahy mezi webovými stránkami, které umožňují Googlu najít nejlepší recept na jablečný koláč mezi 16 milióny výsledků. Bez odkazů by jediná informace, kterou by měl Google, byla frekvence slova.

Odkaz může mít mnoho forem a může se časem přizpůsobit. Pokaždé, když uživatel hlasuje pro obsah sociální sítě, přidává spojení mezi sebou a obsahem. To naopak spojuje konzumenta s producentem prostřednictvím obsahu. Čím více spojení má síť, tím se informace stávají cennějšími. Je to relativní a úmyslná propojenost informací, které jim dává hodnotu.

Sociální síť může maximalizovat hodnotu získanou z obsahu maximalizací množství a kvality odkazů. Moderovat obsah je nákladné a zabírá čas, zatímco je skoro nemožné provést počítači při nepřítomnosti odkazů. Steem odměňuje uživatele, co jsou mezi prvními, kteří najdou a propojí nový obsah.

Tím, že podněcuje moderátorství, je síť Steem schopná použít automatizovaný algoritmus k získání nejcennější informace z rozsáhlého množství obsahu.

## Řešení problému kryptoměn s náborem uživatelů

Získat kryptoměnu není jednoduché[^24]. Někdo, kdo objeví Bitcoin a chce ho rychle vyzkoušet zjistí, že se musí zaregistrovat na nějaké burze a účet profinancovat kreditní kartou nebo převodem. Jaká by asi byla míra přijetí Facebooku pokud by jste museli nejdříve dát peníze a dva průkazy totožnosti?

Steem řeší tento problém tím, že každému dá způsob jak být zaplacen za jednoduché, ale cenné úkony. To pomůže k široké distribuci tokenů STEEM. To je nápomocné, protože kryptoměny mají síťový efekt ( tj.více uživatelů je činí užitečnějšími; představte si, že by si Satoshi nechal 100% Bitcoinu pro sebe, Bitcoin by byl bezcenný).

## Řešení problémů kryptoměn s použitím

Měna, kterou je těžko použít nebo ji není možno prodat, má malou cenu. Někdo, kdo má Bitcoin v ceně má okolo $1 zjistí, že prodat tento Bitcoin je dražší než $1. Musí si založit účet na nějaké burze, prokázat totožnost a zaplatit poplatky. Malé sumy kryptoměn jsou jako drobné, pro které se nejsou lidé ochotni sklonit, aby je zvedli ze země.

Obchodníci nabízejí cestu jak rychle proměnit kryptoměnu na skutečné zboží a služby. Obchodníci potřebují měnu vázanou na jejich zůčtovací jednotku, obvykle dolar. Přijímat volatilní měnu přináší podstatné účetní vícenáklady.

Obchodník přijme jakoukoliv měnu, pokud to zvýší jeho prodej. Velká uživatelská základna se stabilní měnou jako SMD snižuje vstupní náklady obchodníků. Přítomnost obchodníků zlepšuje systém tvorbou možností pro uživatele, jak opustit systém, aniž by se museli zabývat použitím burzy.

Jiný způsob, jak mohou lidé likvidovat malé sumy kryptoměny, kterou obdrží účastí na platformě Steem, je dát „zpropitné“ jiným přispěvatelům. Je to stejné, jako nechat drobné číšníkovi. Když to udělá více lidí, dohromady to bude smysluplná suma. Vy i číšník z toho budete mít užitek.

## Cenzura

Steem je decentralizovaná síť provozovaná těžaři v různých jurisdikcích po celém světě. Všechny akce uživatelů jsou veřejně zaznamenané na blokchainu a mohou být veřejně ověřeny. To znamená, že neexistuje jedna entita, která by mohla cenzorovat obsah ceněný držiteli STEEM.

Jednotlivé webové stránky jako je steemit.com mohou censorovat obsah na své konkrétní straně, ale obsah publikovaný na blockchainu je ve své podstatě vysílaný provoz a zrcadla po celém světě mohou pokračovat ve zpřístupňování.

Svoboda projevu je základem všech ostatních svobod a jakékoliv omezování svobody projevu podkopává jediný mírumilovný prostředek dosažení shody: diskuzi. Bez svobodné diskuze nebohou být voliči plně informováni a neinformavaní voliči jsou větší nebezpečí pro společnost než ztráta volebního práva. Cenzura je prostředek krádeže hlasů prostřednictvím omezování veřejné debaty. Steem je oddaný umožňování svobodné diskuze a budování svobodné společnosti.

## Vyřešení přirozeného objevování pomocí optimalizace vyhledávačů

Mnoho kryptoměn produkuje malou hodnotu pro ty, kdo aktivně nepoužívají síť. Naproti tomu Steem vytváří obsah a vybízí uživatele, aby jej sdíleli. Tento obsah je indexovaný vyhledávači a nakonec přináší hodnotu velkému množství pasivních uživatelů. Tento provoz vyhledávačů tvoří přirozenou inzerci pro síť Steem a zvyšuje síťový efekt.

## Směřování k autorství založenému na blockchainu

Internet představuje nejsnadnější prostředek pro distribuci informací na světě. Takto řečeno to může být strašidelné místo pro tvůrce obsahu, kteří by rádi svůj obsah vlastnili a sdíleli ho s příslušnými právy. Na současných platformách sociálních médií je autorství něco, co může být ztraceno přes noc. Vystavené video nebo obrázek mohou být zkopírovány a opětovně sdíleny bez ohledu na souhlas autora.

V sociálních médiích založených na blockchainu bude tvůrce nebo autor vždy schopen poukázat na veřejný záznam a časové razítko dokazující vznik jejich obsahu. V situaci kdyby tvůrce chtěl oslovit ty, kdo dílo opětovně sdíleli bez souhlasu nebo přiznání autorství, záznamy založené na blockchainu poskytují veřejný důkaz, že obsah byl zveřejněn určitým uživatelem v určitý čas. V budoucnosti může být autenticita autorství založená na blockchainu uznána vládami a mít váhu před soudem, což by tvůrcům obsahu dalo větší možnosti ke kontrole jejich práce.

Zatímco časové razítko může být zabudováno do téměř jakéhokoliv blockchainu a existuje několik snah o zavedení této služby do Bitcoinu, Steem má v této oblasti užitečnou výhodu, protože publicisté jsou „občané první třídy“. Steem blockchain je od základu postaven pro použití v oblasti publikace obsahu, což umožňuje, aby tvůrci obsahu měli svůj obsah ověřen blockchainem v určitém čase prostým psaním svých příspěvků za použití těch samých autorských nástrojů jako ostatní uživatelé Steemu.

## Nahrazení inzerce blockchainovými odměnami za obsah

Podle mnohých modelů monetizace obsahu používají tvůrci reklamu v různých formách. Mnoho tvůrců chápe, jak může reklama snížit hodnotu jejich práce, avšak tvůrci musí velmi často hledat finanční návratnost svého času. Reklama je dvousečná: s inzeráty může tvůrce vydělat nejsnadněji. Bez inzerátů je monetizace těžší, ale obsah bohatší.

Tvůrci zveřejňující v sociálních médiích propojených na Steem mohou monetizovat jen tím, že je jejich práce uznána („like“) komunitou Steem. Výplaty založené na blokchainu jsou zcela digitální a bez prostředníka. Proto monetizace přes obsah založený na blockchainu by měla být rychlejší a mnohem přístupnější než monetizace přes inzerci.

# Závěr

Steem je experiment projektovaný tak, aby čelil výzvám v kryptoměně a v oboru sociálních médií kombinováním nejlepších vlastností z obojích. Steem je příležitost výdělku pro tvůrce a internetové čtenáře způsobem, který dosud v sociálních médiích neexistoval. Se Steemem vydělávají jednotlivci online skutečné odměny, které jsou přímo úměrné jejich přispění. Tyto odměny budou mít díky tržnímu určení ceny a likviditě Steemu dolarovou hodnotu a lidé, kteří drží Steem, budou mít více exkluzivní výdělečné síly než ti, kdo Steem nedrží.

# Odkazy

[^1]: Reddit's Cryptocurrency, Forbes, Erika Morphy, October 2014, <http://www.forbes.com/sites/erikamorphy/2014/10/01/reddits-cryptocurrency-could-have-many-uses/#4e07b05332b9>

[^2]: Sweat Equity, Investopedia, <http://www.investopedia.com/terms/s/sweatequity.asp>

[^3]: **Meta-moderation** is a second level of comment moderation. Users are invited to rate a moderator's decision in order to improve moderation. <https://en.wikipedia.org/wiki/Meta-moderation_system>

[^4]: The Impossible Trinity, economic theory <https://en.wikipedia.org/wiki/Impossible_trinity>

[^5]: Metcalfe's Law <https://en.wikipedia.org/wiki/Metcalfe%27s_law>

[^6]: The Story of the Crab Bucket, <http://guidezone.e-guiding.com/jmstory_crabs.htm>

[^7]: Zipf's Law <https://en.wikipedia.org/wiki/Zipf%27s_law>

[^8]: Clay Shirky, The Case Against Micropayments<http://www.openp2p.com/pub/a/p2p/2000/12/19/micropayments.html>

[^9]: reCAPTCHA, Easy on Humans, Hard on Bots<https://www.google.com/recaptcha/intro/index.html>

[^10]: Bitcoin Estimated Transaction Volume<https://blockchain.info/charts/estimated-transaction-volume?showD>

[^11]: Forbes, Tristan Louis, "How Much is a User Worth?"<http://www.forbes.com/sites/tristanlouis/2013/08/31/how-much-is-a-us>

[^12]: Ripple, Account Reserves<https://ripple.com/build/reserves/>

[^13]: Reddit Statistics, Number of Users and Comments per Second<http://expandedramblings.com/index.php/reddit-stats/2/>

[^14]: Martin Fowler, The LMAX Architecture<http://martinfowler.com/articles/lmax.html>

[^15]: Introducing Intel Optane Technology - Bringing 3D XPoint Memory to Storage and Memory Products<https://newsroom.intel.com/press-kits/introducing-intel-optane-technology-bringing-3d-xpoint-memory-to-storage-and-memory-products/>

[^16]: Quantity Theory of Money,<http://www.investopedia.com/articles/05/010705.asp>

[^17]: United States Money Supply, 2009<https://research.stlouisfed.org/fred2/graph/?s%5B1%5D%5Bid%5D=AMBNS>

[^18]: CPI Inflation Index, United States Dollar 2008-2016<http://data.bls.gov/cgi-bin/cpicalc.pl?cost1=1&year1=2008&year2=2016>

[^19]: Bitcoin Transaction Volume<https://blockchain.info/charts/estimated-transaction-volume>

[^20]: Bitcoin Annual In ation Rate, Bitcoin Talk Forum<https://bitcointalk.org/index.php?topic=130619.0>

[^21]: Reddit Valuaton, Newsweek, 2014<http://www.newsweek.com/investors-think-reddit-worth-500-million-26>

[^22]: Worth of Web, March 2016<http://www.worthofweb.com/website-value/reddit.com/>

[^23]: Micropayments: A Viable Business Model<http://cs.stanford.edu/people/eroberts/cs181/projects/2010-11/Microp>

[^24]: Dailydot, Jon Southurt, April 2015<http://www.dailydot.com/opinion/bitcoin-cryptocurrency-adoption-hard>